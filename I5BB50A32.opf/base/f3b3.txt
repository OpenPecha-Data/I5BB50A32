[A:i-1]dpe skrun gsal bshad/bstan rtsis gsal ba'i nyin byed lhag bsam rab dkar zhes bya ba 'di ni mkhas shing grub pa'i bdag nyid mang thos klu sgrub rgya mtshos sa skya paNDi
ta kun dga' rgyal mtshan gyis mdzad pa'i sdom gsum rab dbye dang / rje btsun bsod nams rtse mos mdzad pa'i chos la 'jug pa'i sgo/ rje btsun grags pa rgyal mtshan gyis
mdzad pa'i rgyal rabs bcas la khungs bcol/ mtshungs med rdo rje rgyal mtshan gyis mdzad pa dus gsal rtsa 'grel dang / thugs sras byams pa dkon mchog dpal gyis mdzad pa'i
re'u mig gsal bar byed pa'i mig tu rtsis/ gzhan yang mkhas grub mang pos mdzad pa'i bstan rtsis dang / lo rgyus deb ther/ rnam thar sogs su 'khod pa'i lo tshigs dang / nang
don gyis kha bskang ste rtsom par mdzad pa'i bstan rtsis ngo mtshar can 'di la thun mong dang / thun mong min pa'i dge mtshan gtso che ba lnga yod/dang po/ bstan pa'i
gnas tshad rtsis kyis gtan la 'bebs par thog mar ston pa shAkya thub pa'i 'das lo ngos gzung dgos pa de la sa skya pa'i lugs dang / jo bo rje'i lugs/ kha che paN chen gyi
lugs/ dus 'khor lugs bcas lugs so so'i bzhed pa ston pa lhums su zhugs pa dang / sku bltams pa/ mya ngan las 'das pa bcas kyi gnas lugs phra rags ci rigs dang 'brel ba'i
bstan rtsis 'di'i 'das lo'i rtsis mtshams rab byung dgu pa shing pho

[A:i-2]byi ba spyi lo 1564phan la 'das lo ji mtshams song ba kha gsal bkod thog rang lugs sa skya pa'i lugs kyi ston pa'i 'das lo sum stong drug brgya dgu bcu rtsa drug 'das
shing rtsa bdun pa'i skabs rtsis gzhir bzung thog lugs so so'i 'das lo'i dbar bar khyad yong ba'i rgyu mtshan skor sa paN dang / mkhas pa gzhan gyis dgag sgrub gnang ba
rnams kyang bkod pa 'dis ston pa'i 'das lor bzhed pa 'dra min yod pa'i zhib 'jug la dpyad gzhi che ba ma zad/ lhag par bstan rtsis dngos gzhi'i lo tshigs skabs bstan rtsis
'dir bzhed pa'i sa lugs ston pa'i 'das lo tshad mar bzung ba rnams smos ci/ gal srid lugs gzhan 'dzin mkhan yin rung sa lugs ston pa'i 'das lo'i thog nas dbri snon phran
bu byas pas lugs gzhan gyi 'das lo bde blag tu shes thub pa/ dper na/ rab byung dgu pa'i shing byi spyi lo 1564 phan la sa lugs ston pa'i 'das lo 3696 'das te 3697 lo'i
skabs yin pa de spyi lo'i sngon gyi lo 2133 dang jo bo rje'i lugs kyi 'das lo 3700 de spyi lo'i sngon gyi lo 2136 kha che paN chen lugs kyi 'das lo 2107 de spyi lo'i sngon
gyi lo 543 dus 'khor lugs kyi 'das lo 2397 de spyi lo'i sngon gyi lo 833 bcas yin pas sa lugs ston pa'i 'das lo las jo bo rje'i lugs lo gsum gyis snga ba/ kha che paN
chen lugs de lo chig stong lnga brgya dgu bcu dang / dus 'khor lugs ni lo chig stong sum brgyas phyi ba de dag sa lugs ston pa'i 'das lor snon phri (skabs 'di'i sa lugs
ston pa'i 'das lo'i khar 'gro bzhin pa'i lo de yang bsnan yod pa 'di do snang dgos pa'i gnad cig yin )byas pas lugs so so'i 'das lo dang / de spyi lo gang la babs pa bde
blag tu rtogs thub pa bstan

[A:i-3]rtsis 'di'i thun mong min pa'i dge mtshan zhig yin/gnyis pa/ bstan rtsis 'di'i nang rgya gar dang / bod du nang pa sangs rgyas pa'i bstan pa dar tshul tshig bsdus che
la don zab cing / lhag par rgya bod du byon pa'i mkhas grub lo paN rnams kyi 'khrungs 'das lo tshigs tsam du ma zad par bstan bya gtso bo rnams gang du 'khrungs pa dang
/ tshigs snga phyi'i sdom pa ji ltar bzhes pa/ bla ma gang dang gang bsten pa/ slob tshogs gang dang gang bskyangs pa/ bla slob de dag dgung na bgres gzhon la khyad par
ci tsam yod pa/ de min gyi mdzad pa gtso che ba bcas tshig nyung don zab yig lam mang po'i nying khu btus pas bod kyi lo rgyus dang / mi rigs rig gnas 'phel rgyas skor gyi
zhib 'jug la dpyad gzhi ha cang che ba/gsum pa/ bstan rtsis 'di'i nang bod yig yig gzugs kyi 'phel rim dang / dbus gtsang mi bcu'i skor/ red mda' ba gzhon nu blo gros ni
bod kyi blon po mgar stong btsan gyi sku rgyud nas byung ba la sogs pa bod kyi lo rgyus spyi dang bye brag zhib 'jug gi dpyad gzhi yig lam gzhan du zhib cha mi che ba'am
yang na rnyed dka' ba 'ga' zhig kyang rgyas bsdus ci rigs par 'khod yod pa/bzhi pa/ bstan rtsis 'di'i nang du bod du bstan 'dzin gyi skyes bu gtso che ba rim par byon pa
rnams bstan pa phyi dar gyi 'go tshugs pa'i dus rang lugs sa skya'i ston pa'i 'das lo sum stong brgya nas bzung ste 'das lo brgya phrag re sa bcad du byas te bkod pas mkhas
grub gang zhig gi 'khrungs 'das lo tshigs dang / mdzad pa'i skor 'tshol skabs 'das lo de'i 'gros nas

[A:i-4]'tshol stabs bde ba dang / dgon gnas rten gsum gsar du byon pa'i skor yang phyag 'debs pa po so so'i mdzad pa'i dkyus su gsal bas ma tshad/ bstan rtsis kyi 'jug tu dgon
gnas rten gsum byon tshul dmigs bkar lo tshigs dang 'brel bar bkod pa 'dis kyang dgon gnas kyi gnas tshul rtog zhib bya rgyur phan pa che ba/lnga pa/ bstan rtsis 'di'i
nang bod kyi chos lugs grub mtha'i srol 'byed rnams kyi mdzad pa gtso che ba 'khod pa ma zad/ lhag par dpal ldan sa skya pa'i ring lugs 'dzin pa'i mkhas grub rim byon gyi
mdzad pa de bas zhib pa bcas chos lugs grub mtha' khag gi khungs dang / sa skya pa'i grub mtha'i skor zhib 'jug bya rgyur de bas dpyad gzhi che ba bcas yin/de lta bu'i
bstan rtsis ngo mtshar can 'di de snga shing par la brko myong lta ci/ bris ma yang ha cang dkon pa gang myur myur skyob byed dgos nges kyi gras shig yin stabs da lam nga
tshos dngos su su dpe bskrun zhus pa yin/ bstan rtsis 'di nyid dpe sgrig gi brgyud rim skor/dang po/ bstan rtsis 'di nyid kyi ma dpe lag bris mar brten gna' dus bshu 'bri
byed skabs yig nor ha cang mang ba rang sor bzhag ste mtshams der dag bcos tshig 'bru gug rtags nang 'god rgyu yang dpe deb lta klog mi bde khar/ rnam pa mi mdzes pa ma
zad yig nor de rnams ma dpe bshu 'bri byed mkhan gyi gnad don las rtsom pa pos de ltar bris par ngos 'dzin mi rung bas ma dag rgyun 'byams mi 'gro ba'i slad du brda dag
gi gzhung dang mthun par yig nor rnams dag bcos zhus pa yin/

[A:i-5]gnyis pa/ bstan rtsis 'di'i ma dpe'i nang skung yig ches mang po 'dug pa rang sor bzhag ste dpe skrun zhu rgyu yang klog pa po mang po zhig la mtshon na cha tshang ji
bzhin klog mi thub la go don de bas lon dka' ba dngos bstan la brten klog pa po rgya khyab kyis lta klog bde ba'i ched du skung yig 'phyugs med du bkral ba yin/gsum pa/
bstan rtsis 'di'i nang gi mi sna'i mtshan dang / 'khrungs yul gyi ming sogs tshig 'bru re zung da dung gang yin the tshom chod dka' ba'i rigs bzo nyes dras thal du mi 'gyur
ba'i ched du tshig mtshams yas mas % rtags 'dis mtshon par byas yod pas klog pa pos dpyad pa gnang rogs/bzhi pa/ bstan rtsis 'di'i nang gi mi sna'i 'khrungs 'das lo tshigs
la la'i nang 'das lo'i lo grangs tshad la bzung na lo khams mi 'grig pa dang / lo khams tshad la bzung na 'das lo'i lo grangs mi 'grig pa'i gnad don 'di ni gal che'i
gnad don zhig tu tshor nas bzo bcos ye med pa ma dpe'i nang gang 'khod rang sor bkod thog tshig mtshams der (…) gug rtags nang dogs bcod bkod yod pa ma zad/ gal che'i gnad
don la dpe sgrig pa'i dpyad mchan gug rtags nang kha gsal bkod pa/ bstan bya gtso bor gyur pa'i mkhas grub rnams kyi bltams lo ston pa'i 'das lo dang sbyar te bkod yod
pa rnams spyi lo'i gong dang/ spyi lo gang la babs pa yang (…) gug rtags nang kha gsal bris yod/lnga pa/ bstan rtsis 'di'i nang mkhas grub 'ga' zhig gi slob ma grags can
nges bzung byas pa'i grangs dang / zhib tu dbye ba'i grangs gnyis mi mthun

[A:i-6]pa da yod dpyad gzhi khag tu btsal kyang ma rnyed pa'i rigs re zung mchis par (…) gug rtags nang chad lhag gsal kha bkod yod/drug pa/ bstan rtsis 'di'i ma dpe'i mchan
bu rnams 〈…〉rtags 'dis mtshon par byas yod/bdun pa/ bstan rtsis 'di'i nang gi tshig 'bru chad 'dug snyam pa 'ga' zhig yas mas kyi tshig 'gros la brten pa'am/ yang na dpyad
gzhi gzhan nas kha skong byas rigs 〔...〕 rtags 'di'i nang bcug yod/brgyad pa/ bstan rtsis 'di'i nang gi bstan bya gtso bo rnams kyi lo tshigs dang / mdzad pa sogs 'tshol
bde ba'i slad du mtshan yig dang po'i ming gzhi ka brda'i go rim ltar bsgrigs pa'i zur bkol dkar chag dang / 'khrungs 'das lo tshigs kyi re'u mig dgon gnas btab lo'i
re'u mig bcas zhar byung du dpe deb 'di'i mjug tu bkod yod/bsdoms na bstan rtsis 'di'i nang don la bcos lhad spu tsam mi 'gro ba'i rtsa don 'og dpe sgrig nang 'phrad pa'i
gnad don rnams 'os 'tshams kyi thag gcod byas khul yang dpe sgrig pa'i shes tshad kyi rkyen pas ma 'os ma 'tshams pa dang / tha na nor 'khrul du gyur rigs mkhas dbang rnam
pas yo bsrang gi slob ston yong ba zhu rgyu yin/bstan rtsis 'di'i ma dpe bod ljongs sman rtsis khang gi dge rgan sman pa che mo tshul khrims rgyal mtshan mchog nas g.yar
po gnang ba dang / mang thos klu sgrub kyi slob ma 'dar stod bdag rig pa dgra 'dul dbang pos mdzad pa 《tha snyad rig gnas lnga ji ltar byang pa'i tshul gsal bar byed pa
blo gsal

[A:i-7]mgrin rgyan legs bshad nor bu'i phreng ba 》zhes bya ba'i gsung rtsom lag bris ma bod kyi rig gnas 'phel rim gyi zhib 'jug la dpyad gzhi ches che ba dang / brgyud rim
ldan pa gzhan du rnyed dka' ba'i dpe rnying rin thang can da lam chabs cig dpe skrun zhus pa'i ma dpe ni bod ljongs sman rtsis slob grwa che mo'i yon krang dge rgan sman
pa che mo byams pa 'phrin las mchog nas g.yar po gnang ba bcas la nga tshos dus skabs 'di dang bstun nas khong rnam par snying thag pa nas thugs rje che zhu dgos yod/mtshams
'dir/ mang thos klu sgrub thugs kyi rgya mtsho las/ /nyer thon bstan rtsis gsal ba'i nyin mor byed/ /gangs can lnga rig snang ba'i dga' ston slad/ /'khrul par khyung
sngon skyes kyis yongs su drangs/ /dpe sgrig pa nor brang o rgyan gyis/spyi lo 1987lo'i zla 9tshes 25la/

[A:toc-1]dkar chag dang / nang don sa bcad/bstan rtsis gsal ba'i nyid byed lhag bsam rab dkar/mchod par brjod cing / rtsom par dam bca' ba/	p. 3dang po/ gzhung dngos las/ thog
mar gzhung 'di'i khungs gang la brten pa dang / brjod bya ji lta bu zhig bsdus pa mdor bstan pa/	p. 3bstan pa'i gnas tshad bshad pa/	p. 4bstan pa'i gnas tshad rtsis kyis
gtan la 'bebs par thub pa'i 'das lo ngos bzung bar sa skya pa'i lugs dang / jo bo rje'i lugs/ kha che paN chen gyi lugs/ dus 'khor lugs bcas kyi skor/	p. 7rang lugs 'thad
pa'i phyogs dang / gzhan gyi rtsod pa spong ba'i skor/	p. 9gnyis pa/ rgyas par bshad pa la gnyis/ 'phags yul du bstan pa ji ltar byung ba'i tshul dang / bod du byung
tshul mdor bstan pa/	p. 14'phags yul du bstan pa ji ltar byung tshul las/ ston pa zhal bzhugs pa'i dus sku dngos kyis mdzad pa ji ltar bstan pa'i skor/	p. 14shA ri'i bu
dang / mo'u gal gyi bu'i skor/	p. 24ston pa mya ngan las 'das nas chos ji ltar dar ba las/ dang po/ theg dman gyi bstan pa dar tshul te bka' bsdu ba gsum dang / kun dga'
bo'i skor/	p. 28

[A:toc-2]gnyis pa/ theg chen gyi bstan pa dar tshul las/ sa ra ha pa'i skabs/	p. 33dbu ma'i bstan pa dar tshul dang / klu sgrub byon pa'i skor/	p. 33rnam rig pa'i bstan pa
dar tshul dang / 'phags pa thogs med byon pa'i skor/	p. 38mtho btsun grub rje sku mched kyis bzhengs pa'i rdo rje gdan gyi byang chub chen po'i skor/	p. 39be ru pa/ zla grags/
rigs pa'i khu byug nA ro pa/ a ti sha bcas kyi skor/	p. 39bod du bstan pa dar tshul las/ bod kyi rgyal rabs mdor bsdus/	p. 40gnya' khri btsan po nas/ khri thog rje
thog btsan bar/	p. 41lha tho tho ri gnyan btsan nas/ gnam ri srong btsan bar/	p. 44srong btsan sgam po bltams pa dang / dam pa'i chos kyi srol btod pa/	p. 46khri srong lde
btsan bltams pa dang / dam chos dar zhing rgyas pa'i skor/	p. 49khri ral pa can bltams pa dang / de'i skabs kyi gnas tshul skor/	p. 52khri srong lde btsan dang / khri ral
pa can gyi dus lo paN byon tshul/	p. 54bod yig yig gzugs kyi 'gyur ba dang / bkas bcad skor/	p. 55bstan pa phyi dar gyi rnam gzhag mdor bstan pa/	p. 571. dar mas bstan
pa bsnubs pa'i skor/	p. 602. bstan pa sor chud pa'i skyes bu dang / de'i lo dus ngos bzung ba/	p. 62'dul ba smad lugs dang / dbus gtsang mi bcu'i skor/	p. 62bstan pa phyi
dar la mdzad rjes che ba lha bla ma ye shes 'od kyi skor/	p. 70

[A:toc-3]1. bstan 'dzin dang / dgon gnas rim par byon tshul las/ sa bcad dang po/ bstan pa phyi dar sa mo bya nas lo bcu dgu pa me yos yan gyis sa lugs ston pa'i 'das lo sum
stong brgya ru slebs pa de nas sum ston nyis brgya ma zin bar lo paN su zhin byon nas bstan pa la bya ba ji ltar byas pa'i skor mdor bstan pa/	p. 74nang gses/ lo chen rin
chen bzang po/ 'brog mi lo tsA ba/ mar pa chos kyi blo gros/ 'gos lo tsA ba/ 'brom ston pa rgyal pa'i 'byung gnas/ se mkhar chung pa/ 'khon dkon mchog rgyal po/ mi la
bzhad pa rdo rje/ ras chung rdo rje grags/ pu to ba sku mched gsum/ zhang ston chos 'bar/ rngog lo blo ldan shes rab/ bcom ldan rig ral/ cha pa chos seng bcas kyi 'khrungs
'das lo tshigs dang 'brel ba'i mdzad pa dang / bla slob kyi 'brel ba/ ga ya dha ra dang / dam pa sangs rgyas/ a ti sha bcas bod du phebs nas mdzad pa bskyangs pa/ shangs
pa bka' brgyud la sogs pa'i skor/	p. 75sa bcad gnyis pa/ 'das lo sum stong nyis brgya pa'i skabs su byon pa/mdor bstan pa/	p. 128nang gses/ sa chen kun dga' snying po/
rje btsun bsod nams rtse mo/ rje btsun grags pa rgyal mtshan/ dwags po lha rje zla 'od gzhon nu/ phag gru rdo rje rgyal po/ karma pa dus gsum mkhyen pa/ zhang brtson 'grus
grags/ gling ras padma rdo rje/ stag lung chos rje bkra shis dpal/ 'bri gung pa skyob pa 'jig rten mgon po/ gtsang pa rgya ras ye shes rdo rje bcas kyi skor/	p. 128sa bcad
gsum pa/ 'das lo sum ston sum brgya pa'i skabs su byon pa/mdor bstan pa/	p. 143nang gses/ ko brag pa bsod nams rgyal mtshan/ khro phu lo tsA ba byams pa dpal/

[A:toc-4]sa paN kun dga' rgyal mtshan/ zangs tsha bsod nams rgyal mtshan/ rgod tshang pa mgon po rdo rje/ khams pa sga lo rnam rgyal rdo rje/ kha che paN chen shAkya shrI/
stag sde ba seng ge rgyal mtshan/ yang dgon pa rgyal mtshan pa sangs/ nam ring pa sras bde legs rgyal mtshan/ grub thob u rgyan rin chen dpal/ 'gro mgon 'phags pa/ 'gro mgon
phyag na/ zhang dkon mchog dpal/ ti shri grags 'od/ bdag nyid chen po bzang po dpal/ karma paka shi lo sogs pa karma pa'i skor bcas/	p. 143sa bcad bzhi ba/ 'das lo sum
ston bzhi brgya pa'i skabs su byon pa mdor bstan pa/	p. 171nang gses/ bdag nyid chen po dharma pA la/ dpang lo tsA ba blo gros brtan pa/ brag phug pa bsod nams dpal/ lam
'bras pa ye shes dpal/ karma pa rang byung rdo rje/ gnyag phu pa bsod nams dbang phyug bu ston rin chen grub/ dol bu pa shes rab rgyal mtshan/ rgyal sras thogs med bzang
po dpal/ lo chen byang chub rtse mo/ gzungs kyi dpal ba/ don yod rgyal mtshan/ chos rje bla ma bsod nams rgyal mtshan/ karma pa rol pa'i rdo rje/ gnyag phu pa bsod nams
bzang po/ g.yag phrug sangs rgyas dpal/ re mda' pa gzhon nu blo gros/ theg chen chos rje kun dga' bkra shis/ tsong kha pa blo bzang grags pa bcas kyi skor/	p. 171sa bcad
lnga pa/ 'das lo sum stong lnga brgya pa'i skabs su byon pa mdor bstan pa/	p. 201nang gses/ rong ston smra ba'i seng ge/ bo dong phyogs las rnam rgyal/ ngor chen kun dga'
bzang po dang / sa skya pa kun dga' rgyal mtshan/ mus chen dkon mchog rgyal mtshan/ thams cad mkhyen pa dge 'dun

[A:toc-5]grub/ mtshungs med rdo rje rgyal mtshan/ byams chen rab 'byams pa/ paN chen shAkya mchog ldan/ go bo rab 'byams pa bsod nams seng ge/ rgyal ba 'bum phrag gsum pa/
'jam dbyangs kun dga' chos bzang bcas kyi skor/	p. 201sa bcad drug pa/ 'das lo sum stong drug brgya pa'i skabs byon pa mdor bstan pa/	p. 245nang gses/ lcags thang rab 'byams
pa byams pa bsod nams/ paN grub bzang po bkra shis/ rgyal ba skyid gshongs pa blo gros rnam rgyal/ rje btsun dam pa kun dga' grol mchog blo gsal rgya mtsho bcas kyi skor/
p. 245dus skabs de'i ring dgon gnas rim par byung tshul/	p. 243mjug bsdu ba dang / sbyar byung /	p. 250tha snyad rig gnas ji ltar byung ba'i tshul gsal bar byed pa blo
gsal mgrin rgyan legs bshad nor bu'i phreng ba/mchod brjod dang / gleng gzhi/	p. 255sgra rig pa slob pa'i dgos pa/	p. 258ji ltar slob pa'i tshul mdor bstan pa/	p. 258dang
po/ rgyal bas gsungs pa'i skor/	p. 258gnyis pa/ rgyal sras kyis mdzad tshul skor/	p. 262gsum pa/ lha yul du byung tshul skor/	p. 262bzhi pa/ rgya gar du dar tshul mdor
bstan pa gsum/	p. 2631. pA Ni ni byung tshul/	p. 2632. tsandra go mis bsdus tshul/	p. 264

[A:toc-6]3. ka lA pa byung tshul/	p. 270slob dpon mchog sred kyi lo rgyus/	p. 271kA li da sa'am nag mo'i khol gyi lo rgyus/	p. 273lnga pa/ bod du 'gyur tshul mdor bstan pa
la gsum/	p. 2761. thu mi sambho Ta'i dus su brda sprod pa'i gzhung dbu brnyes tshul/	p. 2762. ska cog dang / rin chen bzang pos srol btod tshul/	p. 2793. bdag nyid chen po
sa paN dang / shong dpang yab sras kyi skabs su dar zhing rgyas tshul mdor bstan pa la gsum/	p. 285dang por bka' drin che ba bdag nyid chen po sa paN byon tshul/	p. 285bar
du bka' drin che ba shong dpang yab sras byon tshul/	p. 296mtha' mar bka' drin che ba zhwa lu lo tsA ba chos skyong bzang po byon tshul/	p. 311sbyar byang /	p. 321zhar
byung dang po/ bstan rtsis nang gi bstan bya gtso bo mkhas grub lo paN rnams kyi mtshan yig ka kha ltar bsgrigs pa'i zur bkol dkar chag/	p. 322zhar byung gnyis pa/ kha
ba'i ljongs 'dir byon pa'i btsan po dang mkhas grub lo paN gtso che ba'i 'khrungs 'das lo tshigs re'u mig/	p. 330zhar byung gsum pa/ dgon gnas khag gcig gi btab lo'i re'u
mig/	p. 342

bstan rtsis gsal ba'i nyin byed lhag bsam rab dkar/

shog stong /

byams pa'i 'dab stong blo gros ze bas mdzes//rnam dpyod sbrang rtsis legs bshad dri bsung spel//blo gsal bung ba sdud pa'i chu skyes tshal//rgyal ba'i bstan 'dzin mtshan ldan
bla ma rgyal//tshangs dang lha dbang khyab 'jug dbang phyug sogs//lha dang lha min 'jig rten 'jin rten kun gyi skyabs//gsung skyes bse ru sogs kyi bla ma ste//blo ldan
sems dpa'i yab gyur thub dbang rgyal//gang de'i bstan pa lung rtogs dam pa'i chos//de 'dzin smra dang sgrub pa'i bshes gnyen mchog//de nyid bsrung ba'i sa skyong rgyal po
che//bstan pa bstan 'dzin bstan skyong bcas kun rgyal//de lta'i thub dbang bstan pa gnas pa'i tshul//bstan 'dzin skyes bu ji ltar byon pa'i tshul//bstan rtsis 'di ni lhag
bsam rab dkar bas//bstan la dad pa'i klu sgrub bdag gis 'chad//de ltar cung zad mchod par brjod cing rtsom par dam bca' ba sngon du btang nas/ bstan rtsis gsal ba'i nyin
byed lhag bsam rab dkar zhes bya ba zhig 'chad par bzhed pa las/ de yang gzhi gang zhig la brten nas rtsom/ brjod bya ji lta bu zhig tu bsdus nas rtsom snyam na kho bo'i
bstan rtsis 'di ni/ rang bzo ma yin par/ rje btsun 'jam pa'i dbyangs kyi ngo bo dpal ldan sa skya paNDi tas mdzad pa'i sdom gsum rab dbye las/ sangs rgyas gsung rab dri
ma med// bsdu ba dang po byas pa'i rjes// zhes pa nas/ de nas chos rje sa skya pa// chen po bzhugs pa yan chad du// chos log spyod pa nyung zhes thos// zhes sogs kyi bar
gyi gzung la gzhi bcas/ rje btsun bsod nams rtse mos mdzad pa'i chos la 'jug pa'i sgo dang / rje btsun grags

pas mdzad pa'i rgyal rabs kyi yi ge gnyis rgyab rten gyi lung tshad mar byas/ mtshungs med rdo rje rgyal mtshan gyis mdzad pa'i dus gsal gyi rtsa ba dang / re mig tu bkod pa'i
rang 'grel dang / thugs sras byams pa dkon mchog dpal gyis mdzad pa'i re mig ste/ rtsa 'grel de gsum gyis gsal byed kyi mig byas/ mkhas pa gzhan dag gis mdzad pa'i bstan
rtsis dang / lo rgyus dang rnam thar sogs su bkod pa'i 'khrul pa'i dri ma rnams dngos stobs kyi rig pas sun phyung / 'khrul med kyi zhib cha cung zad kyis zur nas kha
bskangs te 'chad par bzhed pa yin la/ brjod bya'i don ni/bstan pa'i gnas tshad bshad nas bstan pa dar ba'i rim pa bshad pa/ bstan 'dzin gyi skyes bu ngos bzung nas bstan
pa la bya ba mdzad pa'i tshul bshad pa/ bstan skyong gi sbyin bdag ngos bzung nas sku tshe'i tshad bshad pa/ bstan pa'i gnas gzhi ngos bzung nas ngo mtshar gyi rten byon
tshul bshad pa dang bzhi yin zhing / de la yang 'phags yul dang gangs can gnyis su phye/ gangs can la yang snga dar dang phyi dar gnyis su phye nas 'chad par byed pa yin
no/de yang bstan pa'i gnas tshad gtso bor bshad nas/ gzhan gsum zhar byung gi tshul du 'chad par byed pas/ thog mar gnas tshad bshad na gsum/ ston pas chos 'khor bskor ba'i
tshul/ bskor ba'i bstan pa ngo yis gzung / bzung ba bstan pa'i gnas tshad bshad pa'o/dang po gnyis re zhig bzhag nas gsum pa 'chad pa la gsum/ so so'i lung las bshad
tshul 'god/ bshad pa'i snying po ngo yis gzung / snying

po rtsis kyis gtan la phab pa'o/dang po ni bskal bzang / 'dul lung / mdzod 'grel sogs las bstan pa lo stong gnas par bshad/ snying rje pad dkar sogs las phyed dang nyis stong
gnas par bshad/ zla ba'i snying pos zhus pa'i mdo sogs las nyis stong gnas par bshad/ rdo rje gcod pa'i 'grel par phyed dang sum stong gnas par bshad/ dbyig gnyen gyis
'bum Tika sogs las lo lnga stong gnas par bshad/ dga' ba'i bshes gnyen gyi rtogs pa brjod pa las yar 'phel drug brgya pa'i bar du yang gnas par bshad pa dang drug yod pa'i/
so so'i lung ni mang bas ma bris so/gnyis pa ni de ltar drug las lnga stong du gnas par bshad pa ni/ sgra ji bzhin pa'i nges don gyi tshig yin te/ lnga brgya phrag bcu'i/
lnga brgya phrag dang po gsum la rim bzhin dgra bcom pa/ phyir mi 'ong / rgyun du zhugs pa'i 'bras bu thob pa mang du 'byung bas/ 'bras bu'i dus kyi lnga brgya phrag
gsum zhes bya zhing / de gsum la 'bras bu'i bstan pa gnas so/de nas lnga brgya phrag gsum la rim bzhin lhag pa'i shes rab kyi bslab pa/ ting nge 'dzin gyi bslab pa/ tshul
khrims kyi bslab pa rnam par dag pa la gnas pa mang du 'byung bas/ sgrub pa'i dus kyi lnga brgya pa phrag gsum zhes bya zhing / de gsum la rtogs pa'i bstan pa gnas so/de
nas lnga brgya pa phrag gsum la rim bzhin mngon pa'i sde snod/ mdo sde'i sde snod/ 'dul ba'i sde snod shes pa mang du 'byung bas lung gi dus kyi lnga brgya pa phrag gsum
zhes bya zhing / de gsum la lung gi bstan pa gnas so/

de nas lnga brgya phrag gcig la ni rtags tsam 'dzin pa las lung rtogs kyi bstan pa rnal ma med pas/ rtags tsam 'dzin pa'i lnga brgya pa phrag gcig ces bya'o/'o na stong sogs
su gnas par bshad pa dang mi 'gal lam snyam na/ mi 'gal ba'i rgyu mtshan/ de dag ni drang don dgongs pa can te/ de yang dgongs gzhi/ stong nas phyed dang sum stong gi bar
la mi gnas par bshad pa ni 'bras sgrub kyi bstan pa la dgongs/ yar 'phel thug gnas par bshad pa ni/ sku gdung dang glegs bam sogs gnas pa tsam la dgongs/ dgos pa phyed
dang sum stong gi bar tsam las mi gnas par bshad pa ni gdul bya skyo ba bskyed de chos la bskul ba'i ched dang / yar 'phel thug gnas par bshad pa ni/ ha cang zhum pa gzengs
bstod de chos la bskul ba'i ched yin la/ dngos la gnod byed ni lha mo dri ma med pa lung bstan pa'i mdo las/ nga yongs su mya ngan las 'das nas lo nyis stong lnga brgya
na gdong dmar can gyi yul du dam pa'i chos dar bar 'gyur ro/ zhes ston pa 'das nas lo phyed dang sum stong nas gdong dmar can gyi yul du bstan pa dar bar lung bstan pas
gnod pa'i phyir ro/gsum pa de nyid rtsis kyis gtan la phab pa la bstan bshad gnyis kyi dang po la'ang gsum/ mkhas pa'i bzhed pa'i rnam grangs bkod/ rang nyid 'thad pa'i
lugs srol ngos gzung / gzhan gyis btags pa'i rtsod pa spong ba'o/dang po la bzhi/ 'khrul pa zad pa'i rje btsun sa skya pa'i lugs/ byang

chub sems sbyong jo bo bka' gdams pa'i lugs/ kha che'i pan chen shAkya shrI'i lugs/ rgyud kyi zab bcud dus 'khor ba'i lugs so/dang po spyir thub pa'i 'das lo ngos gzung ba
la/ bltams lo ngos zin dgos pas/ thub pa'i dbang po dus nam gyi tshe byon zhing / lo gang la bltams nas/ nam zhig mya ngan las 'das pa'i tshul bstan snyam na/ chos la 'jug
pa'i sgo las/ g.yul brtan 'og tu nyis stong lon// dga' byed 'og tu brgyad brgya ste// zhes sogs dang / yul dbus na dgra ngan gyi sras brgya'i gcen 'thab par dka' ba zhes
bya ba bltams pa'i dus su/ rtsod dus kyi 'go bzung ngo/ de'i 'gran zla rgyal po skyabs seng gi sras lnga'i gcen g.yul ngor brtan pa zhes bya bas/ lo bcos nas nyis stong
du nye ba'i tshe shAkya thub pa byon no/ zhes pa'i rdo rje'i tshig de nyid bkrol te bshad na/ g.yul ngor brtan pas dgra ngan dpung tshogs bco brgyad bcom pa'i dus ni/ mi
rnams tshe lo brgya bco brgyad pa yin la/ de'i dus su bskal pa tsam la dus bzhir phye ba'i rtsod dus kyi 'go brtsams pa yin la/ de nas lo stong dang bdun brgya don dgu lon
pa na mi rnams tshe lo brgya pa yin zhing / de nas lo gsum 'das pa'i me mo yos rab byung gi lo'i sa ga zla ba'i nya la lhums su zhugs nas/ rnam byung gi lo sa pho 'brug
la sku bltams/ so lnga pa chu pho stag la sangs rgyas/ brgyad cu pa me mo phag la mya ngan las 'da' ba'i tshul bstan pa yin no/'o na lo de nyid kyi zla ba gang gi tshes
pa gang la mya ngan las 'das snyam na/ sa ga zla ba'i tshes bco lnga la 'das pa dang / smin drug zla ba'i tshes brgyad

la 'das par bshad pa'i mdo tha dad pa gnyis 'dug cing / mkhas pa'i bzhed pa yang mi mthun pa de bzhin yod mod/ chos la 'jug pa'i sgo ltar na/ smin drug zla ba'i tshes brgyad
la ngos bzung bar snang ste/ me mo phag gi lo rdzogs nas sa pho byi ba'i 'go brtsam pa'i tshe mya ngan las 'das so zhes/ chos la 'jug par bshad pa gang dag gi/ de nyid
smin drug zla ba la 'byor gyi/ sa ga zla ba la 'brel med pa'i phyir ro/ des na ston pa 'das pa'i me mo phag gi phyi de'i lo sa pho byi ba nas sum stong sum brgya lon pa'i
tshe chos la 'jug pa'i sgo brtsam pa yin la/ de'i 'phro mthud nas rtsis pa na/ 'das lo'i sa pho byi ba nas sum stong drug brgya dgu bcu rtsa drug 'das pa'i rtsa bdun pa
spyi lo'i sngon gyi lo 2133 ni/ da lta'i shing pho byi lo 'di yin no/ zhes bya ba 'di ni dpal ldan sa skya pa'i lugs so/ gnyis pa jo bo rjes 'brangs dang bcas pa'i lugs la/
ston pa sa pho byi ba la lhums su zhugs/ sa mo glang la sku bltams/ sa mo phag la sangs rgyas/ sa pho sprel lo'i smin drug gi tshes brgyad la mya ngan las 'das pa'i phyi
de nas sum stong drug brgya go dgu 'das pa'i bdun brgya'i steng na shing pho byi lo spyi lo'i sngon gyi lo 2136 'di yod do zhes shes par bya'o/gsum pa kha che pan chen
gyi lugs ni/ pan chen de'i bstan rtsis kyi thog ma ni me mo sbrul nas bzung ba yin pas/ me sbrul de nas nyis stong brgya dang drug 'das pa'i bdun pa spyi lo'i sngon gyi
lo 543 ni shing phag byi 'di yin no/bzhi pa dpal dus kyi 'khor lo'i lugs la/ ston pa me pho rta'i

sa ga'i nya la lhums su zhugs/ chu stod kyi zla lhag dang bcas pa'i zla ba bcu rdzogs pa'i mchu'i nya la sku bltams/ so bdun pa chu pho rta'i sa ga'i nya la sangs rgyas/ so
brgyad pa chu mo lug gi nag pa'i nya la dus 'khor rtsa rgyud gsungs/ lo ngo gya gnyis dang hril po brgyad cu dang zla ba gsum rdzogs pa'i me mo yos sa ga zla ba'i nya la
mya ngan las 'das/ de'i bstan pa bstan pa'i dus bzhi snga phyi bsdoms pa'i lo lnga stong dang brgyad du gnas pa las/ 'das lo'i phyi de nas nyis stong sum brgya dang go drug
'das pa'i go bdun pa ni shing pho byi spyi lo'i sngon gyi lo 833 la 'di yin la/ dus 'khor gsungs pa'i rtsa rgyud nas da lta'i bar la nyis stong bzhi brgya dang nyi shu
rtsa gnyis su slebs pa yin no/gnyis pa rang lugs 'thad pa'i phyogs ni/ rje btsun 'jam pa'i dbyangs kyi ngo bo dpal ldan sa skya pa'i lugs gzhir bzhag nas rtsis pa yin pas/
'di nyid lnga brgya phrag bcu dang sbyar na/ da lo'i shing pho byi lo 'di/ 'das lo'i phyi de nas sum stong drug brgya go bdun pa yin pas/ 'bras bu'i dus kyi lnga brgya
phrag gsum dang / sgrub pa'i dus lnga brgya phrag gsum ste sum stong 'das shing / lung gi dus lnga brgya phrag gsum yod pa'i mngon pa'i dus kyi lnga brgya phrag gcig kyang
'das/ mdo sde'i dus kyi lnga brgya phrag gcig gi steng nas brgya dang go drug 'das pa'i go bdun pa'i steng na zhugs pas/ da phyin chad kyi dbang du byas na/ da lta'i
shing pho byi ba nas mdo sde'i dus kyi sum brgya dang bzhi/ 'dul ba'i dus kyi lnga brgya phrag gcig/ rtags tsam 'dzin pa'i lnga brgya phrag gcig ste kun dril bas lo stong
dang sum brgya dang nyag ma bzhi ni bstan pa'i lhag mar gnas shing / de yang bstan pa rnal ma ni brgyad brgya

dang nyag ma bzhi kho nar nges te/ lnga brgya phrag gcig ni/ lnga brgya tha ma la dam pa'i chos ltar bcos pa 'byung zhes pa de nyid yin pa'i phyir ro/ de ltar na ston pa 'das
pa'i sa pho byi lo nas sum stong 'das pa'i phyi de'i sa pho byi lo ni lung ngam mngon pa'i dus kyi bstan pa'i thog ma yin la/ sa byi de nas drug brgya go bdun pa ni/ da
lta'i shing pho byi ba 'di yin zhing / 'das lo nas sum stong lnga brgya 'das pa'i phyi de'i sa pho sprel lo ni/ mdo sde'i dus kyi bstan pa'i thog ma yin la/ sa sprel de
nas brgya dang go bdun pa ni da lta'i shing pho byi ba 'di yin no/gsum pa gzhan gyi rtsod pa spong ba ni/ 'o na sa lugs dang jo lugs gnyis la lo gsum gyi khyad par las med
pas 'gal ba cher med mod/ dus 'khor lugs dang lo stong dang sum brgya lhag cig gi khyad zhugs pa dang / de bzhin du kha che pan chen gyi lugs dang yang bar khyad ha cang
che bar yod pas ji ltar yin snyam na/ 'di la 'jam dbyangs sa paNDi ta'i gsung gis kha che pan chen gyi lugs de ltar rgya bal gyi panDi ta mang po yang bzhed mod/ 'thad
pa ma yin te/ rgya gar na nyan thos senda ba rnams/ ston pa 'das nas lo du song rtsi ba zhig yod pa las/ ma ga dha'i thub pa chen po'i sku gzugs de/ slob dpon tho (mtho)btsun
grub rje dang / bde byed bdag pos mdzad par bzhed nas tsan dan gyi lde gu spungs pa na/ rang byon du byung ba'i dus de nas lo du song rtsi ba'i rtsis dang / phan tshun
'khrugs nas/ pan chen gyi rtsis de ni ma hA bo dhi rang byon du byung ba'i dus kyi thog ma la/ ston pa'i 'das lor bzung ba yin te/ gzhan du na lha mo dri ma med pa'i
'od lung

bstan pa'i mdo dang / klu sgrub sogs lung bstan pa'i lung dang / rgyal rabs sogs bsgrigs pa'i lung rigs dang 'gal ba'i phyir ro/ zhes gsungs/ 'di la phyis kyi mkhas pa cung
zad rnam dpyod ldan pa kha cig na re/ dus 'khor lugs kyi bstan rtsis ni rnam par dag pa'i 'khrul med kho na yin la/ pan chen shAkya shrI'i lugs kyang de dang cung zad nye
bas mi 'thad pa cher med la/ sa lugs dang jo bo'i lugs gnyis ni ches mi 'thad de/ klu sgrub kyis rdo rje gdan gyi ma hA bo dhi la bdag rkyen mdzad par bshad pa'i dus bsgrigs
na yang mi 'grig 'dul ba'i mkhan brgyud gsar rnying dang / bod kyi rgyal rabs sogs kyi dus bsgrigs na yang mi 'grig pa'i skyon yod pa'i phyir/ skyon dang po 'di ltar
yod de/ khyod kyi lugs la rdo rje gdan gyi ma hA bo dhi ni/ ston pa 'das nas lo stong dang lnga brgya lhag pa'i dus su byon par khas len dgos la/ ston pa 'das nas lo bzhi
brgya na klu sgrub byon/ des lo drug brgya bzhugs nas mya ngan las 'das pas/ ston pa 'das nas lo stong lon pa'i tshe klu sgrub 'das nas mi bzhugs pa gang dag gi/ klu sgrub
kyis rdo rje'i gdan la rdo'i ra bas drwa mig gis bskor ba sogs ma hA bo dhi la bdag rkyen mdzad do zhes kyang grags pa'i phyir ro/skyon gnyis pa ni 'di ltar/ khyod kyis
ston pa 'das nas lo nyis stong lnga brgya na gdong dmar can gyi yul du dam pa'i chos rgyas par lung bstan pa'i gdong dmar can de bod yin na/ de nas lo nyis stong lnga
brgya lon pa'i dus de/ mkhan po dpal sbas byon pa'i dus tsam yin dgos te/ klu sgrub mya ngan las 'das nas lo stong thim pa yin la/ de nas legs ldan 'byed/

dpal sbas/ ye shes snying po/ zhi ba 'tsho rnams bar ma chad pa yin zhing / zhi ba 'tsho khri srong lde btsan gyi sku ngo la yin la/ srong btsan nas khri srong gi bar rgyal
rabs bzhi tsam song ba'i phyir ro/ de ltar na legs ldan 'byed rkyang pa'i ngo la lo stong tsam 'gro dgos pas ha cang mi 'grig pa'i phyir dang / mkhan rabs gsar pa'i lugs
la'ang / klu sgrub nas mkhan rabs bdun gyi bar la lo nyis stong dang bzhi 'gro don med pa'i phyir ro/ zhes zer/de la lan ji ltar snyam na/ klu sgrub kyis rdo rje gdan gyi
ma hA bo dhi la bdag rkyen mdzad par bshad du chug mod kyang / ma hA bo dhi de/ mtho btsun grub rje'i dus kyi rang byon de nyid yin pa'i nges pa ni med de/ spyir 'phags
yul rdo rje gdan du byang chub chen po ma hA bo dhi'i sku mang du byon pa las/ sangs rgyas kyi rab gnas can gyi sku de ni deng sang bod na bzhugs pa 'di yin/ de mtshams
ma ga dha'i khyim bdag ma hA pA lA dang yum ye shes kyi mkha' 'gro ma zhig la bu gsum byung ba'i che ba gnyis phyi pa dang / chung ba nang pa la dad pas 'thab bo/ mas rkang
mgyogs byin te/ ti si'i gangs can du btang ba na/ tshes bco lnga la ma hA de wa u ma dang bcas pas dgra bcom pa rnams la chos ston 'dren pa dang 'dzoms/ su bzang dris
pas nang pa la brten nas nga yang mthar thug sangs rgya bar 'dod zer bas bu gsum nang pa la zhugs/ che bas wA ra na sir lha khang dang / bar pas je ta'i tshal du lha khang
rtsigs/ chung bas rdo rje gdan du phyi gandho la nang du lha khang byas te/ ma na re bu khyod bzo bo rgyags gsum nang du chug la sgo la lcags gzer rgyob la zla ba gsum
zhag gsum la tshar bar gyis zer/ zla ba

gsum dang zhag gnyis nas/ ma na re/ sgo phye zhig/ sang nga 'chi da lta sangs rgyas mthong ba nga bas med pas ngas 'dra mi 'dra lta dgos zer/ sgo phye bas lha bzo ba sprul
pa yin pas nam mkha' la yal/ sku shin tu mtshar ba dgung lo sum cu pa'i sku tshad cig bzhengs/ zhag gcig ma tshang bas zhabs g.yas pa'i mthe'u chung cung zad ma rdzogs zhes
'byung ba'i sku de ni ston pa 'das nas lo brgya skor la byung / de rjes mtho btsun grub rje mched kyis bzhengs pa'i sku ni/ ston pa 'das nas lo stong dang lnga brgya gya
dgu 'das pa'i dgu bcu pa me mo sbrul la byon pa yin pas/ klu sgrub kyis bdag rkyen mdzad pa'i ma hA bo dhi de/ khyim bdag ma hA pA la'i bu chung bas bzhengs pa'i gandho
la'i nang gi sku de yin no/ zhes bshad na skyon ci yang med pa'i phyir dang / gal te mtho btsun grub rje'i rang byon gyi sku yin par byed na yang / klu sgrub kyis lo drug
brgya las ma bzhugs pa ni/ klu sgrub rang gi dbu rgyal po mthar 'gro gzhon nu'i sras gzhon nu nus ldan la sbyin par ma btang gi bar gyi spyir btang gi skad cha yin gyi/
dmigs bsal la dbu sbyin par btang nas bde ba can du gshegs pa'i rjes su yang / dbu dang sku lus 'grig nas 'gro ba'i don mdzad ces bshad pas/ slar yang sku tshe lo mang
po'i bar du bzhugs par grub pa'i phyir ro/skyon gnyis pa'i gnod pa ni/ khyed kyi rtsod pa ni/ rgya gar gyi pan grub dag gi sku tshe'i tshad blor ma shong ba'i bab col kho
nas dkrugs pa yin la/ kho bo cag/ ston pa 'das nas lo nyis stong lnga brgya nas gdong dmar can gyi yul du chos dar bar lung bstan pa'i don ni/ nyis stong lnga brgya dang
bzhi bcu

pa me mo lug gi lo spyi lo 407bod kyi rgyal po tho tho ri snyan btsan gyis dgung lo drug cu bzhes pa'i tshe dam pa'i chos kyi glegs bam byung ba la ngos bzung ba yin la/ de
dus mkhan rabs kyi dbang du byas na mkhan po zhi ba 'tsho'i sku ngo yin te/ dam pa'i chos kyi glegs bam de yang khong gis rgya gar nas spyan drangs pa yin la/ khong gis
de nas bzung ste/ btsan po khri srong lde btsan gyi bar du bzhugs nas 'gro ba'i don mdzad ces mkhas pa dag gis 'chad pa'i phyir ro/gnyis pa rgyas par bshad pa la/ 'phags
yul du bstan pa ji ltar byung ba'i tshul/ bod gangs can du ji ltar byung ba'i tshul lo/dang po la gnyis/ ston pa zhal bzhugs pa'i dus ji ltar byung ba'i tshul/ ston pa sku
mya ngan las 'das nas ji ltar byung ba'i tshul lo/ ti'u ra pa'i dus 'khor gyi chos 'byung las/ ston pa so lnga pa la rnam smin gyi lus bzhag nas ye shes kyi lus 'og min
du mngon byang lngas sangs rgyas slar rnam smin lus la zhugs nas so drug pa la rdo rje gdan du sangs rgyas zhes bshad do/dang po ni bdag cag gi ston pa chu pho stag gi sa
ga zla ba'i tshes bco lnga la sangs rgyas pa yin la de'i tshe btsun mo grags 'dzin ma la sras sgra gcan 'dzin dang / ston pa'i phu bo bdud rtsi skyes kyi sras su kun dga'
bo yang bltams te/ de'i tshe zla ba sgra gcan gyis zin pa dang / bdud rnams kyis ston pa sku nongs so zhes bsgrags pa la de ltar ma yin te/ ston pas bdud rtsi bsnyes so
zhes rgyal po zas gtsang ma mched rnams kyis thos pas/ rgyal

po 'khor bcas kun dga' bar byas pas ming gnyis de ltar btags so/des na de lta bu'i dus 'di ni bstan pa 'di la sangs rgyas byon pa'i thog ma'i dus bzang po zhig yin la/ 'di
la lhums zhugs byang chub myang 'das kyi dus gsum tshang zhes mkhas pa dag 'chad mod/ lhums zhugs kyi dus rgya cher rol pa las bshad zer te/ de ltar kho bos kyang rnyed la/
myang 'das chen po'i dpe 'ga' zhig las myang 'das kyi dus chen du bshad pa yang mthong zhing / 'dul lung las bltams pa dang mngon par byang chub pa'i dus chen gnyis yod
pa 'di ltar bshad de/ mgon med zas sbyin gyis bcom ldan 'das zla ba gang la btsas zhes zhus pas/ khyim bdag/ dpyid zla ba tha chung la btsas zhes dang / yang zla ba gang
la bcom ldan 'das kyis bla na med pa'i ye shes khong du chud ces gsol pa dang / bka' stsal pa dpyid zla tha chung la'o/ zhes bshad/ de ltar bltams pa'i dus chen zla ba
'di la yod par bshad pa ltar na/ lhums zhugs zla ba 'di la ngos 'dzin pa la dpyad par byar yod do/ 'on kyang mdo tha dad kyi bshad tshul mang du yod pas/ phyogs gcig la zhen
par mi bya zhing drang nges dang dag ma dag gi skabs phyed pa zhig rnam pa kun tu gces so zhes gdams so/de bas na de lta bu'i sa ga zla ba'i tshes bco lnga nas bzung
ste bdun phrag bdun 'das pa'i chu stod zla ba'i yar ngo'i tshes bzhi'i nyin/ gnas wA ra na sir/ 'khor kun shes kauNDi Nya/ rta thul/ rlangs pa/ ming chen/ bzang po ste lnga
sde la/ sbyin bdag gzugs khams kyi tshangs pa gdong lnga pas/ yon gser gyi 'khor lo rtsibs stong ldan phul te/ rnam pa bcu gnyis dang ldan pa'i

chos kyi 'khor lo lan gsum du bzlas te bskor ba'i dang po'i tshe kauNDi Nyas mthong lam thob/ gnyis pa'i tshe kauNDi Nyas dgra bcom pa/ gzhan bzhis mthong lam/ gsum pa'i tshe
gzhan bzhis dgra bcom pa thob cing / ston pa'i smon lam gyi mthus/ lnga sdes mthong lam thob pa'i tshe/ bsnyen rdzogs kyi sdom pa yang thob pas/ nges zhugs sam ye shes
khong chud kyi bsnyen rdzogs kyi sdom pa zhes grags so/ dus de'i tshe bstan pa 'di la lung rtogs kyi chos 'khor dang / skyabs dkon mchog gsum sogs thog mar byung ba'i dus
yin pas dus bzang po gnyis pa'o/ 'di'i tshangs pa ni gdong pa lnga par lung las bshad cing / tshangs pa gdong bzhi pa ni 'dod khams kyi tshangs pa kho na'i zhes kho bos
sems so/'dir sngon gyi mkhas grub 'ga' zhig dang / rje rdo rje rgyal mtshan pas dus chen 'di ni drug pa'i tshes lnga la rigs te/ rgyu mtshan sangs rgyas nas zhag bdun phrag
bdun du chos 'khor ma bskor bas/ de thim pa'i tshe bskor ba gang zhig bdun phrag bdun 'das pa'i phyi de'i zhag ni drug pa'i tshes lnga la 'byung ba'i phyir ro/ zhes gsungs
mod/ skyon med de sa ga'i tshes bco lnga'i phyi de tshes bcu drug bdun phrag rtsis na de ltar yin kyang / tshes bco lnga nas rtsis pa'i bdun phrag nas bdun 'das pa'i
phyi de'i zhag ni drug pa'i tshes bzhi nyid la 'byung ba'i phyir ro/de nas wA ra na si'i khyim bdag rigs kyi gtso bo'i bu grags pa/ gang po/ dri ma med pa/ ba lang bdag/
lag bzang ste nye ba'i lnga sdes dgra bcom pa thob/ de lnga ni tshur shog gi bsnyen par rdzogs pa'i thog ma yin no/ rtsa ba'i sde lnga ni mthun pa'i grogs yin pas lnga
sde dang / 'di lnga ni spun yin

pas nye ba'i lnga sde zhes grags so/de nas wA ra na si'i khye'u lnga bcus dgra bcom thob/ de'i tshe dgra bcom pa drug cu rtsa gcig byung ste/ dus der gnas wA ra na sir/ dge
slong lnga sde bzang po sogs la/ khyim bdag dge bzang zhes bya bas dge 'dun gyi gtsug lag khang brtsigs nas phul ba'i thog ma byung ba yin te/ de yang khang bzang khyams
bcu gnyis pa zhes pa dbus su dri'i gtsang khang / de'i g.yas g.yon du gnyis/ mdun du sgo khang / de'i g.yas g.yon du gnyis/ lho byang gnyis su yang gsum gsum mo de yang
dri'i gtsang khang dang / sgo khang steng gi bsil khang gnyis bdun rtsegs/ gzhan rnams lnga rtsegs so/de nas ral pa can gyi nags tshang tshing zhes par/ drug cu sde bzang
pos dgra bcom pa thob cing / skyabs gsum khas blangs pa'i bsnyen par rdzogs zhes bshad/de nas grong sde can du/ steng rgyas 'od srungs ral pa can spun gsum 'khor stong dang
bcas pas dgra bcom pa thob/de nas ma ga dhar rgyal po gzugs can snying po 'khor dang bcas pa bden pa la bkod/ 'od ma'i tshal du gtsug lag khang brtsigs te phul/ dge 'dun
la rgyun gyi gsos sman/ sa bon bum pa stong gi sa gzhis grong g.yog dang bcas pa phul ba'i thog ma de nas byung ngo/dus der/ mchog zung 'khor nyis brgya lnga bcu dang
bcas pa dang / gzhan yang 'od srungs chen po sogs dgra bcom pa'i 'bras bu la bkod do/de ltar ral pa can stong / mchog zung 'khor bcas nyis brgya lnga bcu

ste/ dge slong stong nyis brgya lnga bcu byung pas/ ston pa'i 'khor dge slong brgya phrag phyed dang bcu gsum zhes 'byung ba ni de dag yin par shes dgos so/de nas khyim bdag
mgon med zas sbyin gyis/ mnyan yod du rgyal po gzhon nu rgyal byed kyi tshal gser gcal du bkrams pas nyos te/ gtsug lag khang chen po bcu drug/ khang phran drug cu dang
bcas pa brtsigs te phul/ dus de'i tshe shA ri'i bus kun tu rgyu mig dmar bsnyen rdzogs byas par bshad pas/ gsol bzhi'i da ltar cho ga'i thog ma ni ston pa sangs rgyas nas
lo lnga tsam gyi dus su byung bar sems so/ de na mkhyan yod du bstan pa tshugs te dge 'dun la gnas mal sogs kyis mnyes par byas pa'i thog ma de yin no/ti'u ra pas ston
pas so brgyad bzhes pa na mnyan yod rgyal byed tshal mgon med zas sbyin gyis phul zer ba 'dug ste so brgyad so dgu gang 'thad la yin par kho bo yang sems so/de rjes ston
pa sangs rgyas nas lo drug lon pa'i/ me mo lug gi lo ser skyar yab sras mjal te/ de'i tshe zas gtsang la skyed tshal lnga brgya yod pa'i nye gro ta/ tshangs pa'i gnas/ skye
yod gsum du rgyal byed tshal 'dra ba'i gtsug lag khang re re bzhengs te phul/ zas gtsang dang grags 'dzin ma sogs bden pa la bkod/ sgra gcan zin shA ri'i bu la gtad de
rab tu byung /de'i tshe rgyal pos zas gtsang gis shAkya'i rigs la rab tu byung bar khral bcas te/ grong lnga brgya nas shAkya bzang ldan dang / lhas byin sogs lnga brgya

bsdus te/ gsol bzhi'i las kyis bsnyen par rdzogs par byas so/'o na de'i tshe sgra gcan zin lo drug las ma lon pas/ lo bdun ma lon par rab byung bya bar bkag pa dang 'gal ba
ma yin nam snyam na/ skyon med de/ sgra gcan zin yum gyi mngal du lo drug bzhugs pas/ mngal gyis kha bskang na lo bcu gnyis par 'gyur bas skyon las grol bar kho bo yang
sems so/de nas ston pa sangs rgyas nas lo bcu gnyis su/ ston pa 'di'i bstan pa dri ma'i skyon med par gnas pa yin la/ bcu gsum pa shing pho stag lor bzang sbyin gyis mi tshangs
pa spyod pas tshul khrims kyi skyon dang / dge slong mchi ltas kyi lta ba'i skyon byung ba nas/ dgag sgrub gnang gsum gyi bslab pa'i bcas pa thog ma 'di nas bzung
ba yin la/ de'i tshe dge slong lhas byin gyis/ mi dge ba'i bshes gnyen byas pas/ rgyala po ma skyes dgras yab gzugs can snying po sku'i 'tsho ba dang bral/ ston pa la sgyogs
kyi 'phrul 'khor 'phangs te zhabs la khrag phyung ba'i mtshams med pa'i las bsags/ de rjes ston pa'i 'khor phye ste 'khor dbyen gyi mtshams med pa'i las kyang bgyis/
de rjes ston pas ma skyes dgra la chos bstan pas ma skyes dgra gzhi med kyi dad pa la bkod/ de rjes lhas byin gyis utpal'i mdog can khu tshur gyis bsad pas dgra bcom ma bsad
pa'i mtshams med pa'i las kyang byas pas mtshams med gsum byas pas 'gyod cing gnas pa na/ ston pa rdzogs byed kyis shAkya'i nang nas khyod nyid mkhas pa zhig na las 'bras
lta ga la zhig ces chad lta bstan pas/ lhas byin la skur 'debs kyi log lta skyes te dge rtsa chad/ mthar lus dmyal

mes bskor te lus 'di nyid kyis dmyal bar song ba na/ sangs rgyas la yid ches kyi dad pa skyes te dge bas mtshams sbyar des na mdzod 'grel las/ dge ba chad pa dang / log par
nges pa la mu bzhi rtsis nas/ rdzogs byed ni der dge rtsa chad la log par ma nges pa dang / ma skyes dgra ni log par nges pa yin la dge rtsa ma chad pa dang / lhas byin
ni gnyis ka dang / 'phags pa rnams ni de gnyis ka min par bshad cing / mtshams med byed pa 'di la min zhes mtshams med byas shing dge rtsa chad pa tshe 'di la dge rtsa mtshams
sbyor mi nus par bshad cing dmyal bar skye ba la bar do nges par dgos par bshad mod/ 'dul lung las/ rdzogs byed dmyal bar skyes par bshad pas log par nges pa dang /
lhas byin gyi tshe 'di la dge rtsa mtshams sbyar bar bshad cing lus ma spangs par dmyal bar song bar bshad pa ni 'dul mngon gyi mi 'dra ba'i gnad dang / theg chen las/ ma
skyes dgra tshe 'di nyid la mthong lam thob par bshad pa sogs ni theg pa'i khyad du nges par mdzod cig/'o na ston pa'i lha babs kyi dus chen dang / cho 'phrul gyi dus chen
lo dang zla ba gang la byung snyam na/ pan chen 'bum phrag gsum pa'i 'dul ba'i spyi don las/ drug pa'i tshes bzhi'i phyi de nas zhag bcu gcig 'das pa gro zhun gyi mar
ngo'i tshes gcig nas bzung ste zla ba gsum/ sum cu rtsa gsum du dbyar gnas mdzad/ dbyug pa'i tshes bco lnga la 'dzam bu gling du byon pas lha babs kyi dus chen zhes bya/
de nas zhag brgya dang lnga song ba rta zla'i tshes gcig nas bco lnga'i bar la cho 'phrul gyi dus chen yod par bshad cing / de ltar rgyal ba dkon mchog dpal gyis kyang bshad
mod/ kho bo ni cung zhig mi

'thad par sems te/ cho 'phrul gyi dus chen ni/ gzugs can snying po dang / gsal rgyal sogs kyis bskul nas mnyan yod du bstan pa yin la/ gong gi cho 'phrul gyi lo zla de ni/
ston pa sangs rgyas pa'i phyi de'i lo yin pas dus de'i tshe/ mnyan yod rgyal byed kyi gtsug lag khang sogs ma thebs shing mnyan yod du bstan pa ma byung ba'i phyir ro/ des
na kho bo ni lha babs kyi dus chen/ ston pa sangs rgyas pa'i lo drug pa la yab sras mjal te yab bden pa la bkod/ ston pa bltams nas zhag bdun na yum 'das te/ sum cu rtsa
gsum du skyes pa de nyid bden pa la bkod pa'i phyir du/ sangs rgyas pa'i lo bdun pa sa pho sprel lor lha gnas su dbyar gnas mdzad de 'dzam gling du babs pa'i dus chen yin
par mngon te/ rgyu mtshan ston pa'i dbyar gnas kyi rim pa brjod pa na dbyar gnas bdun pa sum cu rtsa gsum du mdzad ces 'byung ba'i phyir ro/cho 'phrul gyi dus chen la
lo'i nges pa ma rnyed cing / mkhas pa dag la 'di skad ces gleng ste/ cho 'phrul gyi dus chen/ lhas byin gyi mtshams med kyi las gsum rdzogs pa'i snga rol du byung ngam/ phyis
su byung / snga ma ltar na cho 'phrul gyi tshe ston pa rdzogs byed sogs tshur lhung nas shi'o zhes mdzangs blun dang 'dul lung gnyis char nas bshad pa las/ lhas byin
gyis mtshams med kyi las gsum byas te 'gyod pa na/ rdzogs byed kyis chad lta bstan nas log ltas dge rtsa chad par 'dul lung las bshad pa dang 'gal bar mi 'gyur ram/ gal
te phyi ma ltar na/ cho 'phrul bstan pa'i sbyin bdag ni gzugs can snying po dang / gsal rgyal sogs yin par mdo lung gnyis char nas

bshad pa las/ lhas byin gyis dgra bcom ma bgum pa'i mtshams med sogs byed gong / ma skyes dgras yab gzugs can snying po bkrongs nas med par 'dul lung las bshad pa dang ji ltar
mi 'gal gsal bar lung ston cig/ kho bos re zhig smra bar ma spobs so/ dus chen de gnyis kyi zla tshes la lha babs dbyug pa zla ba'i tshes bco lnga la mkhas pa phal cher
ngos 'dzin la/ mkhas pa rdo rje rgyal mtshan sogs/ ril tshes kyi dbyug zla'i nyer gnyis la ngos 'dzin te/ rgyu mtshan tshes bco lnga'i nyin mo'u gal gyi bus ston pa 'dzam
gling du phebs par gsol ba na/ da ste zhag bdun nas 'ong ngo zhes zhal gyis bzhes pa'i phyir gsungs so/cho 'phrul gyi zla ba mchu zla dang dbo zla la ngos bzung ba'i
mdzangs blun gyi dpe gnyis snang ba las mkhas pa rdo rje rgyal mtshan sogs/ mchu zla la ngos bzung ba 'di dag ste/ rgyu mtshan byams pa lung bstan pa'i mdo las/ cho 'phrul
wa'i zla ba zhes bshad pa las/ de nyid tshes bcu bzhi la skar ma wa dang / bco lnga la mchus nya ba'i dgun zla gsum pa la 'byung gi dbo zla la mi 'byung ba'i phyir ro/
zhes gsungs pa ltar bzung ngo/ ti'u ra pas ston pa nga gcig pa la bya rgod phung po'i ri la sher phyin dang de bzhin gshegs pa'i snying rje chen po bstan pa gsungs la de'i
mchu zla'i tshes bco lnga'i bar la cho 'phrul bstan/ de nas sum cu rtsa gsum du yum bden pa la bkod/ 'og min gyi bar du rim pas/ dam tshig gsum bkod gsungs/ dbyug zla'i
nyer gnyis la grong khyer gsal ldan du lha las babs/ lhas byin gyis dbyen byas pa mchog zung gis bsdums/ ko'u shamabhir gangs can gyi kun dga' ra bar

rgyal po shar pa yang dag pa'i lam la bkod ces bshad/ de ltar sangs rgyas nas lo zhe lnga'i bar 'gro don mdzad nas/ ti'u ra pas bdun cu don drug pa la dam chos padma dkar po
gsungs/ brgyad cu pa la/ sngon drang srong gis 'bras so ba'i char phab pas 'bras spungs su grags pa/ lhas brtsigs pa shrI dha nya ka ta ga ste dpal so ba'i phung po'am/
'bras spungs kyi mchod rten phyed mtsho'i nang du nub par zla ba bzang pos zhus pa'i ngor dus 'khor rtsa rgyud/ kye rdor 'bum phrag lnga pa sogs dang / mdo dgongs 'grel/
lang gshegs/ myang 'das chen po sogs gsungs so zhes bshad/ de yang dgongs 'grel yangs pa can dang / lang gshegs sngon srin pos bzung ba lang ka'i yu dang / myang 'das rtswa
mchog tu gsungs pa zhes bshad/brgyad cu pa la mya ngan las 'das pa'i zla tshes la yang sngar bshad pa ltar/ smin drug la ngos bzung ba dang / sa ga zla ba la ngos bzung
ba dang / mdo ting nge 'dzin mchog dam pa dang / mya ngan las 'das pa'i dpe 'ga' zhig las dpyid 'bring la ngos bzung ba yang snang zhing / khyad par myang 'das las seng
ge sgras gsol ba/ de bzhin gshegs pa thog mar bltams pa nas rab tu byung ba dang ngon par byang chub pa'i phyir dang / chos kyi 'khor lo bskor ba'i bar du kun kyang tshes
brgyad dngas sbyor na/ mya ngan las 'da' ba 'ba' zhig tshes bco lngar sbyor/ bka' stsal pa tshes bco lnga la zla ba skye bri med pa ltar sangs rgyas bcom ldan 'das kyang
de 'dra ste/ zhes sogs gsungs nas/ sku bltams pa dang / sangs rgyas pa dang / chos 'khor bskor ba sogs tshes brgyad dang / mya ngan 'das pa tshes bco lnga la ngos bzung
ba ni/ sngar dang

mi 'dra ba'i bshad pa'i rnam grangs su 'dug pa brtag par bya ba'i gnas so/ston pa'i nyan thos mchog zung du grags pa'i shA ri'i bu ni/ yul na la da'i bram ze skar rgyal gyi
bu yin pas nye rgyal dang / ma shA ri ka ta'i bu yin pas shA ri'i bur btags/mo'u gal gyi bu ni yul shing rta can du/ mi'u 'gal gyi rigs su skyes pas mi'u 'gal gyi bu dang
/ lha la gsol ba btab nas skyes pas pang nas skyes zhes btags/de'i tshe klu ri bo dang yid 'ong gis dus ston gtong bar rgyal po ma skyes dgras byon pas/ rgyal po'i stan
dang / 'dun na 'don gyi stan dang / rgol ba'i stan dang / mchog thob kyi stan bzhi bshams pa las/ dang por rgyal po/ gnyis par pang nas skyes/ gsum pa la nye rgyal 'khod
de/ bzhi pa la de'i dbyu gu dang ril ba bzhag go/de'i tshe glu gar dang rol mo sogs rtsed 'phyo sna tshogs byas pa na/ nye rgyal gyis smras pa/ shi pags shi ba'i rgyus pa
dang // 'chi 'gyur bzhad gad 'phyo sgeg gis// 'chi ba'i skye bo 'dus pa la// mkhas pa su zhig yid rton byed// ces dang / pang nas skyes kyis/ rgyan rnams thams cad de yin
te// gar rnams thams cad tho 'tshams pa// klu rnams thams cad rgyal ba yin// gzugs kun mi rtag pa yin no// zhes dang / yang shA ri'i bus/ ljon shing stib par gyur pa'i
tshe// yal ga 'dab mas ci zhig bya// de bzhin skyes bu 'chi ba'i tshe// yongs su gzung bas ci zhig bya// zhes smras te rab tu byung bar chas te/ rdzogs byed sogs ston pa
drug la ma

mgu bar/ phyis kyi ston pa yang dag rgyal ba can las rab tu byung ba na/ de yang nad kyis zin te/ mthon po rnams kyi mtha' ltung 'gyur// bsags pa'i mtha' ni 'dzad pa ste//
gson pa'i mtha' ni 'chi ba ste// 'dus pa'i mtha' ni 'bral ba yin// zhes dus kyi chos dang ldan par gyur te/ de'i mchid kyis gangs kyi ri dang nye ba chu bo skal ldan shing
rta'i 'gram/ drang srong ser skya'i bsti gnas dang ha cang mi ring bar shAkya'i rigs las rab tu byon pa'i sangs rgyas yod kyi/ der rab tu byung zhig ces lung bstan/de'i
tshe ston pa 'od ma'i tshal na bzhugs pas/ 'phags pa rta thul gyi spyod lam gyis sems yid 'phrogs te/ des/ chos rnams gang dang rgyu las byung ba dang / zhes sogs kyi tshigs
bcad gcig gis shA ri'i bus bden pa mthong / shA ri'i bus de lan gnyis bzlas pas mo'u gal gyi bus bden pa mthong ste/ ston pas tshur shog gis bsnyen par rdzogs/ ston
pa'i nyan thos kyi gtso bo mchog zung du lung bstan no/de lta bu'i mchog zung ni ston pa dang mi 'bral bar smon lam btab pa'i dbang gis ston pa'i snga rol du mya ngan las
'das pa ni yin mod/ dus nam gyi tshe mya ngan las 'das snyam na/ 'dul ba lung gi tshig rigs 'ga' la gzhigs pa na/ ston pas brgyad cu lon pa'i phag gi lo'i ston pa mya ngan
las 'da' ba'i snga rol tsam du mchog zung yang 'das par mngon te/ rgyu mtshan rgyal po gsal rgyal gyis/ shAkya'i grong rdal me tsu ru der ston pa la chos nyan pa'i tshe/
btsun pa/ bdag kyang na tshod rgas pa brgyad cu lon pa lags la/ bcom ldan 'das kyang na tshod 'gres pa brgyad cu lon pa lags so/

zhes de'i tshe ston pa brgyad cu pa yin la/ de'i rjes/ gsal rgyal gyi blon po rnams kyis/ yab gsal rgyal rgyal srid las phab ste/ sras 'phags skyes po rgyal por bton/ gsal
rgyal rgyal po'i khab tu gru (khru) nad kyis grongs/ de'i rjes gsal rgyal gyi sras 'phags skyes po dang / blon po ma la gnod kyis/ ser skya la dmag drangs te shAkya bdun
brgya bsad pa'i dus su yang mi'u 'gal gyi bu bzhugs pa'i phyir te/ de'i tshe mi'u 'gal gyi bus/ 'phags skyes po'i dmag rnams lcags ri'i phyi rol du 'phangs lags sam zhus
pas/ ston pas de ltar mi rigs te/ shAkya rnams ni rang gi las kyi 'bras bu la spyod pa yin no/ zhes bshad pas so/ des na mi'i 'gal bu ni phyir rol pa'i dbyug pas yan lag
'dam bu bcom pa ltar btang ba'i rkyen gyis mya ngan las 'das/ de'i tshe dgra bcom pa bdun brgya yang lhag med du zhugs/ de'i snga dro shA ri'i bu dgra bcom pa brgyad brgya
dang bcas pa lhag med du 'das par bshad do/de ltar mdo lung gi go rim la bltas pa'i tshe/ 'phags skyes pos shAkya bdun brgya bsad pa sogs/ ston pas dgung lo brgyad cu bzhes
pa'i tshe yin par shin tu gsal/ 'on kyang / shAkya de ltar bsad pa'i rkyen gyis/ kun dga' bo'i tsha bo gnyis sogs lto phyir du 'khyams pa rab tu byung ba na/ lo bdun
ma lon par rab byung byar mi rung ba'i bcas pa mdzad par bshad pas/ de dag dang dus skabs ji ltar 'grig mkhas pas dpyad par bya dgos so/de lta bu'i ston pa la gtsug lag
khang gis thog mar mnyes pa ni wA ra na si'i khyim bdag dge bzang / dge 'dun gyi gsos kyis thog mar mnyes pa ni/

ma ga dha'i gzugs can snying po/ gnas mal gyis thog mar mnyes pa ni mnyan yod kyi mgon med zas sbyin/ 'dod pa kun gyis thog mar mnyes par byed pa ni lus 'phags kyi rgyal po
gtum po rab snang yin te/ des rang gi rgyal srid kyi phyed/ 'phags pa ka tya na la phul bas so/ de ltar yang 'dul lung las/ gtsug lag khang gis bzang sbyin te// dge 'dun
gsos kyi gzo sbyangs yin// gnas mal mgon med zas sbyin te// 'dod pa kun gyis rab snang yin// zhes bshad do/des na ston pa'i gdul bya'i thog ma 'khor lnga sde nas/ tha ma
ni kun tu rgyu rab bzang ste/ de'i yul ni grong khyer rtswa can gyi rdzing bu dal gyis 'babs te/ gnas de nyid na u dum wA ra'i me tog gi tshal yod par 'dul lung las bshad
de/ de yang byang chub sems dpa' yum gyi lhums su zhugs pa'i tshe u dum wa ra'i tshal sbal mig thon par 'gyur ro/ gang gi tshe lhums nas 'byung ba de'i tshe sbal mig byes
par 'gyur ro/ gang gi tshe gzhon nu rol pa'i tshe me tog bus par 'gyur ro/ gang gi tshe dka' thub kyi nags su zhugs pa'i tshe me tog kha phye bar 'gyur ro/ gang gi tshe
dka' thub spyod pa'i tshe me tog kha rnyings par 'gyur ro/ gang gi tshe mngon par rdzogs par sangs rgyas pa'i tshe me tog thams cad rgyas par 'gyur ro/ gang gi tshe wA
ra na sir lan gsum du bzlas te chos kyi 'khor lo rnam pa bcu gnyis su bskor ba'i tshe u dum wa ra'i tshal lham me lhang nger 'gyur ro/ gang gi tshe grong khyer rtswa can
du tha ma'i nyi ma la zhugs pa'i tshe u dum wa ra'i tshal rnyings par 'gyur ro zhes bshad/ 'on kyang rtogs pa brjod pa'i mdo las/ mtsho ma dros pa'i

byang phyogs ri rtse lnga zhes bya ba'i pha rol na u dum wa ra'i tshal yod de/ zhes sogs/ rtse lnga ste ri spos ngad ldan gyi pha rol 'dabs na u dum wa ra'i tshal yod par bshad
pas/ de gnyis ka mtshan nyid pa yin nam/ dngos btags kyi khyad par yod dpyad dgos te/ mtsho ma dros pa na yod pa'i shing 'dzam bu dang / 'phags yul na yod pa'i shing
'dzam bu gnyis la dngos la cha mthun du bshad pa ltar yin no/ zhes dpyad dgos so/gnyis pa ston pa sku mya ngan las 'das nas chos ji ltar dar ba la gnyis/ theg dman dang
/ theg chen gyi bstan pa dar tshul lo/dang po la/ rab dbye las/ sangs rgyas gsung rab dri ma med// bsdu ba dang po zhes pa ltar// ston pa mya ngan las 'das pa'i phyi de'i
lo sa pho byi ba'i lor/ 'od srungs/ kun dga' bo/ nye ba 'khor gsum gyis gtsos dgra bcom pa lnga brgyas/ gnas rgyal po'i khab tu/ sbyin bdag rgyal po ma skyes dgras byas
te/ sde snod gsum zhal 'don du mdzad pa'i sgo nas bka' bsdu ba dang po mdzad/'od srungs/ 'di ston par khas blangs kyi bsnyen par rdzogs par bshad cing / kun dga' bo'i mkhan
po'ang yin la/ 'di nyid lo 'di nyid la mya ngan las 'das par mngon pas/ 'di'i sku gdung / ston pa'i phyag dar khrod kyi na bza' dang bcas te/ ri bya rkang can gyi mdun
du ri gsum gyis bkag nas/ byams pa'i bstan pa ma shar gyi bar du byin gyis brlabs nas gnas par 'dul lung las bshad/ 'on kyang mdzod las/ shi ba la yang byin rlabs yod//
mi brtan la med gzhan dag min// zhes brtan pa

la rus pa lta bu la de lta bu'i byin rlabs chags kyi mi brtan pa sha dang / gos sogs la de lta bu'i byin rlabs mi chags par bshad/de nas rab dbye las/ dang po byas pa'i rjes//
yangs pa can gyi dge slong gis// sangs rgyas bstan dang 'gal ba yi// mi rung ba yi gzhi bcu byas// zhes sogs ltar/ ston pa'i 'das lo nas lo brgya dang bcu pa me mo glang
gi lor/ grags pa la sogs pa dgra bcom pa bdun brgyas yul yangs pa can du/ sbyin bdag chos rgyal mya ngan med kyis byas te mi rung ba'i gzhi bcu sun phyung ba'i sgo nas
bka' bsdu ba gnyis pa mdzad/'og nas 'byung ba'i 'das lo nas/ zhes pa thams cad/ ston pa sku 'das pa'i phyi lo sa pho byi ba yin par shes par mdzod cig/'das lo nas lo brgya
lon pa me mo yos rab byung gi spyi lo'i gong gi lo 2033 lo/ kha cher mi'i 'gro ba dang sangs rgyas kyi bstan pa sogs/ dgra bcom pa nyi ma gung pa zhes bya bas btsugs
pa yin la/ de yang ston pas/ nga yongs su mya ngan las 'das nas lo brgya lon par dgra bcom pa nyi ma gung pa zhes pa zhig 'byung bar 'gyur te/ zhes sogs dang / kha che'i
yul ni stan dang gnas mal gyi mchog go zhes sogs lung bstan pa ltar kun dga' bo mya ngan las 'da' bar mngon du phyogs pa'i tshe/ ma skyes dgra sogs rgyal po'i khab dang /
yangs pa can sogs gdung la mi mthun pa'i rtsod pa 'byung gi dogs/ chu bo gang gA'i dbus su grur zhugs te bzhugs pa na/ drang srong 'khor lnga brgya dang bcas pa zhig gis
rab tu byung bar gsol bas/ gang gA'i dbus su gling sprul te/ gsol ba'i las byas pas de rnams

gyis phyir mi 'ong gi 'bras bu thob/ brjod pa gsum gyi tshe dgra bcom pa'i 'bras bu thob ste/ dgra bcom pa nyi ma gung pa dang chu dbus pa zhes grags/de nas kha cher byon pa
na/ klu rnams 'khrugs te/ mda'i char phab pas utpal gyi char dang / rdo rje rtse gcig pa'i char phab pas ku su ma'i char du gyur pa dang / klu rnams ngo mtshar skyes pa
na/ gnas brtan gyis/ yul 'di nga la byin cig dbul bar rngo mi thogs so/ 'di bcom ldan 'das kyis nga'i gnas su lung bstan pas deng phyin chad 'di nga'i yin no zhes smras
pa dang / gnas ji tsam zhig dbul bar bgyi/ skyil mo krung bcas pa tsam mo/ skyil krung bcas pas lung pa dgu'i mdo skyil krung gis khebs so/ 'khor ji snyed cig mnga'/ dgra'
bcom pa lnga brgya'o zhes smras pa dang klu rnams kyis gal te dgra bcom pa lnga brgyar gcig gis ma tshang na gnas 'di ngas dbyig par bya'o zhes smras so/ smras pa de ltar
yin mod kyi gang na sbyin bdag gnas pa de na len pa yod pas/ ngas khyim bdag 'jug par bya'o/ zhes dang rang nyid kyis grong dang grong khyer dang yul 'khor byas te skye
bo'i tshogs dag zhugs pa na/ de dag gis bdag cag ji ltar 'phel bar 'gyur zhes smras pa dang / gnas brtan gyis skye bo'i tshogs dag khrid de/ ri spos ngad ldan nas gur gum
thogs shig/ de yang klu rnams 'khrugs pa na/ de dag kyang btul ba na klus smras pa/ bstan pa ji tsam gnas/ lo stong ngo/ ji tsam na kha che'i yul du gur gum bzhag par
byin gyis brlabs so/de lta bu'i dgra bcom pa nyi ma gung pas kha cher bstan pa btsugs shing / spos tshong gi khye'u sbas pa'i bu nyer sbas zhes bya ba rab byung bsnyen rdzogs
byas

te/ des kyang 'phags yul bcom rlag ces bya bar bstan pa spel te/ gdam ngag ston pa'i tha ma nyer sbas yin par bshad do/ de ltar kun dga' bo gang gA'i dbus su mya ngan las 'das
te/ sku'i phyed rgyal khab pa dang / phyed yangs pa can pas thob ste/ mchod rten brtsigs so/de nas bsdu ba gnyis pa'i dus kyi dgra bcom pa bdun brgya po yang kun dga'
bo'i mkhan bu kho na yin te/ nyi ma gung pa yang kun dga' bos bsnyen par rdzogs par bshad pas/ kun dga' bo dgung lo brgya dang zhe lnga bzhugs te/ 'das lo nas lo brgya lon
pa'i me yos rab byung gi lo spyi lo'i sngon gyi lo 2033 de nyid la mya ngan las 'das par mngon te/ kun dga' bo ston pa'i dgung lo so lnga pa chu pho stag la bltams nas/
gang gA'i dbus su nyi ma gung pa la bsnyen rdzogs mdzad pa'i lor mya ngan las 'das pa gang zhig/ ston pa 'das nas lo brgya lon pa'i tshe nyi ma gung pa 'byung bar lung
bstan pa'i phyir ro/de nas bsdu ba gsum pa ni/ rab dbye las/ de ltar dag par byas pa'i rjes// lha chen zhes bya'i dge slong zhig// bstan pa 'di la chom rkun byung // zhes
sogs nas 'das lo nas lo bzhi brgya lon pa sa pho 'brug gi lor spyi lo'i sngon gyi lo 1733/ dgra bcom pa seng ge sogs dgra bcom pa lnga brgya/ so skye'i paNDi ta lnga brgya/
byang sems bdun stong ste paNDi ta khri bdun stong gis/ lha chen chos log sun dbyung / sde snod gsum glegs bam du bris/ sde pa bco brgyad kyi bstan pa rnam dag tu bsdus
pa'i sgo nas bka' bsdu gsum mdzad/

de yang slob dpon bha byas sde pa tha dad pa dang / rnam par dbye ba zhes bya ba'i bstan bcos las/ sde pa bco brgyad gyes tshul lugs gnyis mdzad pa'i gnyis pa las/ sangs rgyas
mya ngan las 'das nas lo brgya dang so bdun spyi lo'i sngon gyi lo 1996 lon pa'i tshe rgyal po dga' bo dang / padma chen po'i dus su/ bdud sdig to can bzang po zhes pas
dge slong gi cha byad 'dzin pas rdzu 'phrul sna tshogs bstan te/ gzhi lngas dge 'dun gyi dbyen chen po skyed de/ gnas brtan klu dang / yid brtan zhes pas gzhi lngas rjes
su bsngags pa la/ gnas brtan pa dang phal chen pa'i sde pa gnyis su chad de lo drug cu rtsa gsum 'khrug long gis gnas/ de nas lo brgya phrag gnyis 'das pa'i rjes la gnas
brtan gnas ma'i bus bstan pa yang dag par bsdus so zhes bshad pa ltar/ 'das lo nas lo bzhi brgya lon spyi lo'i sngon gyi lo 1733 pa'i tshe bsdu ba gsum pa byung ba yin
pas/ 'o na rab dbye las/ lha chen gyi chos log sun phyung ba la bsdu ba gsum par bshad pa dang 'di ji ltar 'grig snyam na/ mkhas pa kha cig/ bha byas bshad pa'i bdud sdig
to can bzang po dang / rab dbye nas bshad pa'i lha chen gnyis don gcig ming gi rnam grangs su bzhed pa yang mkhas pa'i bshad pa yin mod/ kho bo ltar na/ 'das lo nas lo
nyis brgya nas kun tu rgyu lha chen po zhes pa zhig rab tu byung ste/ des gzhi lnga rjes su bsgrags shing / mchod rten can gyi ri la gnas pas/ mchod rten ri pa zhes grags
zhes 'byung ba'i kun tu rgyu lha chen po dang / rab dbye nas bshad pa'i lha chen po gnyis gnad gcig gam snyam ste da dung dpyad par bya'o/

'di skabs kyi gzhi lnga ni/ gzhan la lan gdab pa dang / mi shes pa dang / yid gnyis dang / yongs su brtag pa dang / bdag nyid gsos par byed pa dang lnga la bshad de/ 'di lnga
ni sde pa rnams gyes pa'i rtsod gzhir gyur pa chen po yin no snyam du sems so/gnyis pa theg chen gyi bstan pa dar tshul ni/ rab dbye las/ de ni nyan thos rnams kyi yin//
theg pa chen po'i bstan pa ni// shin tu dar bar gyur pa'i tshe// zhes pa ltar/ bka' bsdu gsum pa yan chad ni/ nyan thos bstan pa shin tu dar ba yin la theg chen gyi bstan
pa ston pa 'das nas/ sde pa bco brgyad du gyes pa'i 'khrug long gi skabs su nub pa lta bur gyur pa'i tshe/ 'das lo nas lo sum brgya lon pa sa pho byi ba'i lor spyi lo'i
sngon gyi lo 1833 bram ze chen po sa ra ha byon te/ theg chen gsang sngags kyi bstan pa gtso bor spel/ sa ra ha la che 'bring chung gsum yod pa'i 'di che ba ste grub thob
brgyad cur grags pa'i spyi mes so/ 'dis lo stong dang brgyad brgya bzhugs par grags so/'das lo nas lo bzhi brgya lon pa sa pho 'brug spyi lo'i sngon gyi lo 1733 nyan
thos kyi bka' bsdu gsum pa mdzad pa'i lo de nyid la 'phags pa klu sgrub bltams/ 'dis sngon ma bsgrags pa'i seng ge'i nga ro lan gsum bsgrags te/ gtam tshogs su kun rdzob
las 'bras kyi gnad bshad de med pa'i mtha' bsal/ rigs tshogs su don dam rten 'brel stong nyid kyi gnad bshad de yod pa'i mtha' bsal/ bstod tshogs su bden gnyis zung 'jug
gzhi lam 'bras gsum gyi gnad bshad de theg chen dbu ma'i srol rgya cher btod pa yin no/

'di la slob ma thugs sras bzhi/ nye sras gsum/ sras kyi thu bo bzhi sogs yod pa las/ thugs sras bzhi ni/ 'jam dpal zhal mthong shAkya mi tra/ sgrol ma zhal gzigs na ga bo dhi/
sa brgyad non pa Arya de wa/ spyan ras gzigs zhal mthong ma tang gi pa'o/nye sras gsum po ni/ sangs rgyas bskyangs/ legs ldan 'byed/ slob dpon dpa' bo dang gsum mo/sras
kyi gtso bo bzhi ni/ sngar gyi shAkya bshes gnyen/ 'phags pa lha/ klu'i byang chub gsum gyi steng du zla ba grags pa dang bzhi'o/gzhan yang rgyal sras zhi ba lha/ sha
wa ri dbang phyug/ nag po pa sogs bsam gyis mi khyab pa'ang 'di'i slob ma dngos so/yang nye gnas gsum ni Arya de wa/ na ga bo dhi/ zhi ba lha gsum yin zer ba'ang 'dug/'di
nyid bsnyen par rdzogs pa'i mkhan po ni/ nA lendra'i mkhan po bram ze sgra gcan zin zhes pa zhig yin par rnam thar dang lo rgyus phal cher las 'byung la/ sgra gcan zin de
nyid sa ra ha yin par 'ga' zhig las bshad mod/ grub thob kyi spyi mes sa ra ha chen po zhes pa yongs grags de nyid ni min par sems te/ de nyid slob dpon 'di 'chi bdag 'joms
pa'i dkyil 'khor du bcug nas sku tshe sring ba po yin yang / de nyid las mkhan po sgra gcan zin logs su bshad pas so/bram ze sgra gcan zin gyi mkhan po ni/ sras sgra
can zin yin la/ 'di nyid kun dga' bo dang na mnyam yin mod/ sku tshe dgung lo sum brgya

skor bzhugs par gsal te/ mkhan bu sgra gcan zin 'das lo nas lo bzhi brgya skor du byon pas so/ rnam pa gcig tu na 'di sku 'das pa'i tshul ma bstan par gsal te gnas bcu'i nang
tshan yin pas so/'o na zla grags klu sgrub kyi zhabs zin min par 'jam dbyangs sa pan gyi dris lan las bshad pa min nam snyam na/ dris lan de nyid las brgyud pa'i slob
ma lta bur bshad pa nas/ rang re sa skya pa phal cher zla grags/ klu sgrub kyi zhabs zin ma yin te/ klu sgrub ston pa'i 'das lo nas lo bzhi brgya nas byon nas lo drug brgya
bzhugs/ thogs med lo dgu brgya nas byon nas lo brgya dang lnga bcu bzhugs/ de'i sku tshe smad kyi slob ma dbyig gnyen yin pa las/ zla grags kyi dus dbyig gnyen la sogs
pa yang 'das zin nas mi bzhugs par bshad pa las shes pa'i phyir te/ 'jug pa rang 'grel las/ gal te gnas brtan dbyig gnyen dang chos skyong la sogs pas bstan bcos rnams kyi
mdzad pa po byon zin par gyur pa de dag gis kyang zhes sogs bshad pas so/ zhes sogs sgrub byed lung rigs mang dag mdzad na'ang kho bo ni zla grags klu sgrub kyi zhabs
zin yin par sems te/ gsang 'dus sgron gsal las/ sangs rgyas kun gyi rim gnyis gnas kyi rgyas btab de ni klu sgrub la rnyes pa// khyab bdag dpal ldan rdo rje sems par btud
de zla ba grags pas rim bzhin bshad// ces dang / paNDi ta skal ldan grags pas/ de ni dpal ldan klu sgrub las rnyed pa/ zhes smos te/ de ni dpal ldan klu sgrub kyi zhal snga
nas kyi dngos kyi slob ma nyid du so sor ston gyi brgyud pas ni ma yin no zhes sogs bshad cing / do ha mdzod kyi Tika 'ga' zhig las kyang zla grags kyis klu sgrub las
man ngag

dngos su thob cing / mthar klu sgrub kyi dbu sbyin par btang nas bde ba can du gshegs pa'i tshe/ nA ga bo dhi/ A rya de wa/ zla grags gsum gyis gsol ba btab pas/ sku ci 'dra
ba'i 'od kyi lus gcig snang bar byas nas/ gar yang ma rtog cir yang ma sems par// bcas bcos med pa'i rang bzhin rnal mar zhog// ma bcos skye med rang rig byang chub sems//
de ltar rtogs na sangs rgyas de rang yin// zhes gsungs pa'i gdams pa gnang zhes sogs dang / de'i tshe Arya de was/ 'gro'o Arya de wa 'gro// 'od lus dag pa'i zhing du
'gro// song zhig nA ga bo dhi song // ri bya rkang can du 'phur te song // song zhig zla ba grags pa song // dpal gyi ri la rtogs med song // zhes sogs gsungs shing / zla
ba grags pas kyang / chad do zla ba grags pa chad// klu sgrub gshegs pas lam mkhan rgyun thag chad// ma bcos skye med chos kyi rgyun thag chad// yid la mi byed chos kyi
rgyun thag chad// ces smras nas dpal ldan 'bras spungs kyi ri la bzhugs/ zhes sogs bshad pas so/'o na gong gi sgrub byed de la lan ji ltar snyam na/ kho bo ni gong du bshad
pa ltar klu sgrub kyi dbu sbyin par gtong gong du lo drug brgya las ma bzhugs kyang / mthar dbu dang sku lus 'byar nas yun ring du bzhugs sam snyam ste/ dbu sbyin par
gtong ba'i tshe/ nga ni bde ba can gyi 'jig rten du// song nas lus 'di la yang 'jug par 'gyur// zhes dbu bcad pa'i mtshams nas tshigs bcad de ltar byung zhes pa ltar/ mthar
dbu dang sku lus 'grig ste/ 'gro don mdzad pa las shes pa'i phyir ro/ 'di'i rnam thar mi

gcig pa kha re mthong yang mangs pas ma bris so/ slob dpon 'di byon pa'i sa pho byi ba nas/ da lta'i shing pho byi lo 'di ni/ lo sum stong nyis brgya go drug 'das pa'i go brgyad
(bdun) pa yin par shes par bya'o/de ni dbu ma'i srol phye tshul yin la/ rnam rig pa'i bstan pa dar ba'i tshul ni/ rab dbye las/ nyi ma sgrub pa'i mu stegs byed// sprang
po nyi ma'i dngos sgrub kyis// gtsug lag khang rnams bsregs pa'i tshe// dam chos mngon pa la sogs pa'i// sde snod phal cher bsregs zhes grags// de nas 'phags pa thogs
med kyis// mi pham mgon la gsan nas ni// de yi gzhung lugs dar bar mdzad//ces pa ltar/ 'phags pa klu sgrub byon pa'i rjes de tsam nas/ chos mngon pa la dgra lan gsum dar
ba'i dang po/ mu stegs kyi rgan mos nang pa'i gaNDi'i sgra la brtags pas/ lha klu gnod sbyin sogs kyis mchod pa'i dkon mchog gsum gyi %rtog sde% 'di brdungs pas mu stegs
'chal ba'i klad pa 'gems zhes pa zhig 'byung bar shes nas mu stegs kyis dmag drangs nas bsnubs/gnyis pa ni/ yul dbus kyi rgyal pos/ stag gzig gi rgyal po la ras kyi na
bza' srubs med pa snying gar rkang rjes 'dra ba yod pa zhig skyes su bskur bas/ ngan sngags byas so zhes stag gzig gis dmar drangs nas bsnubs/gsum pa/ mu stegs kyi sprang
po gnyis la bkru chu gtor bas kho 'khrugs te/ lo dgu dong du nyi ma bsgrubs nas sprang po nyi ma dngos grub

ces grags pa des mig nas nyi ma'i 'od zer bkye nas gtsug lag khang rnams bsregs nas bsnubs/ de'i tshe gsang ba 'dus pa'i glegs bam las chu byung ste mi shi bar byas so zhes
dang / klu sgrub kyis 'bum klu yul du gdan drangs nas bros so zhes kyang grags so/de nas 'das lo nas lo dgu brgya lon pa sa pho byi ba'i lor spyi lo'i sngon gyi lo 1233
bram ze ma gsal ba'i tshul khrims zhes pas/ rgyal rigs dang 'dus pa las 'phags pa thogs med sku bltams te/ lo bcu gnyis su byams pa bsgrubs pas/ chos rgyun ting nge 'dzin
las byams pa sprul sku'i zhal mthong ste/ dga' ldan du zhal gyi bdud rtsi ngoms par 'thung / slar byams pa longs sku'i zhal mthong ste bden pa mngon sum du gzigs/ sa sde
lnga dang sdom rnam gnyis la sogs pa'i bstan bcos mang du brtsams/ lta ba rnam rig gi srol phye ste theg chen gyi bstan pa dar bar mdzad cing / de'i slob ma'i gtso bo bram
ze ma gsal ba'i tshul khrims bram ze dang 'dus pa las 'khrugs pa'i gcung dbyig gnyen te/ thog mar kha cher/ kha che 'dus bzang la brten te bye smra ba'i lugs srol la sbyangs
shing / phyis gcen thogs med las theg chen gyi bka' sde snod gsan pa de'i slob ma'i gtso bo ni/ phar phyin rang las mkhas pa 'phags pa grol sde/ tshad ma rang las
mkhas pa slob dpon phyogs glang / mngon pa rang las mkhas pa slob dpon blo brtan/ 'dul ba rang las mkhas pa slob dpon yon tan 'od dang bzhi'o/ des na/ thogs med byon pa'i
sa pho byi ba nas nyis stong bdun brgya go bdun 'das pa'i go brgyad pa ni da lta'i shing pho byi lo 'di'o/ 'dis lo brgya dang lnga bcu bzhugs so/

'das lo nas lo stong dang lnga brgya gya dgu 'das pa'i dgu bcu pa me mo sbrul la spyi lo'i sngon gyi lo 543 mtho btsun grub rje mched kyis bzhengs pa'i rdo rje gdan gyi ma
hA bo dhi byon/ me sbrul de nas nyis stong brgya dang brgyad lon pa ni chu mo phag lo 'di'o/ khyim bdag ma hA pa la'i bu chung bas bzhengs pa'i gandho la'i nang gi ma hA
bo dhi ni 'di'i gong du byon zhes bshad zin to/'das lo nas lo stong dang brgyad brgya nyer dgu 'das pa'i sum cu pa me mo sbrul la spyi lo'i sngon gyi lo 303 gnas brtan chos
skyong dpal ldan bai rU pa dm: bi rU pa,bIrya pabyon/ khong gi don gnyis lon pa sa pho 'brug gi sa ga zla ba'i nyer gsum la bdag med lha mo bcu lnga'i dkyil 'khor du bcug
ste sa dang po brnyes/ nyer dgu'i dgong sa drug pa brnyes so/ brtul zhugs kyi sgo nas rgyal ba'i bstan pa gsal bar mdzad cing / slob ma'i gtso bo shar phyogs nag po pa
la gsungs ngag rdo rje tshig rkang gi sgo nas skal dman rim 'jug pa'i lam bzang dang / Dombhi pa la spros med rdo rje'i tshig rkang gi sgo nas skal ldan gcig char ba'i
lam bzang bstan pa'i sgo nas rdo rje theg pa'i bstan pa gsal bar mdzad/ bai rU pa byon pa'i me sbrul nas lo stong dang brgyad brgya re brgyad pa ni shing byi 'di'o/ bir wa
pa 'di nyid swa wa na tha'i dm: so ma na tha'i rdo'i sku la thim nas da lta yang skal ldan dang dngos su mjal ba'i skabs yod kyi sku mya ngan las 'das pa'i tshul ni ma
bstan to/'das lo nas lo nyis stong bzhi brgya sum cu 'das pa'i so gcig pa sa pho rta la spyi lo 298 zla grags byon/ khong gis lo lnga brgya bzhugs/

sa pho rta de nas da bar lo stong dang nyis brgya re bdun no/'das lo nas nyis stong brgya dang gya lnga pa chu pho 'brug la spyi lo'i sngon gyi lo 52 rigs pa'i khu byug byon/
chu 'brug de nas brgyad brgya dang bcu gsum mo/ 'dis lo sum brgya bzhugs/ khong gis zhe drug lon pa'i tshe zla ba grags pa 'das zer ba rdo rje rgyal mtshan gyi ngo mtshar
snang ba'i kha skong na yod/'das lo nas sum stong brgyad cu rtsa brgyad 'das pa'i rtsa dgu pa me pho 'brug la spyi lo 956 nA ro pa bltams/ me 'brug de nas drug brgya
dang dgu'o/ khong gis brgyad cu rtsa lnga bzhugs te tshes bcu'i dgong gling bu'i sgra di ri ri dag pa'i zhing du gshegs kyi sku lus spangs pa ni min no/'das lo nas sum stong
brgya dang nyer bdun pa shing pho rta la spyi lo 994 dpal ldan a ti sha byon/ shing rta de nas lnga brgya dang don gcig pa ni shing byi 'di'o/ khong gis don gsum bzhugs
pa'i re gcig pa shing pho rta la bod du byon/ lo bcu gsum bzhugs nas chu pho rta'i tshes bco brgyad la sku gshegs so/jo bo rje'i dgung zla sogs la'ang mi mthung pa mang
dag 'dug kyang 'dir dus gsal sor bzhag pa yin la/ zla grags byon pa'i mtshams kyang / klu sgrub byon pa'i mtshams dang lo nyis stong sum cu tsam gyi ha cang bar khyad zhugs
pa 'di yang dus gsal sor bzhag pa yin gyi nges pa rnyed pa'i lung rig ni med do/gnyis pa bod gangs can du bstan pa dar tshul ni/ rab dbye las/ phyi nas gangs ri'i khrod
'di ru// sangs rgyas bstan pa legs par bsgyur//

de nas bstan pa dar ba'i tshe// zhes pa'i rdo rje'i tshig 'di nyid cung zad bkrol na/ 'o na bod gangs can du bstan pa dar ba 'di/ rgyal po su zhig gi ngo la lo pan ji lta bu'i
bka' drin las dus nam gyi tshe tshul ji ltar dar snyam na 'di la gnyis/ bstan pa snga dar byung ba'i tshul dang / phyi dar byung ba'i tshul lo/dang po la yang gsum/ bstan
pa dbu brnyes pa'i tshul/ bstan pa srol btod pa'i tshul/ bstan pa dar zhing rgyas pa'i tshul lo/dang po ni/ spyir bod kyi rgyal rabs la rje btsun rin po che grags pas/
bod kyi rgyal po khri bdun stengs gcig dang / legs drug lde brgyad btsan bzhi zhes bya ste// nyi shu rtsa drug sngon gyi rgyal po yin// zhes pa ltar bod kyi rgyal po'i
thog ma gnya' khri btsan po nas/ %gnam sri srong btsan% (khri thog rje thog btsan) gyi bar rgyal rabs nyi shu rtsa drug gi bar la rgyal ba'i bstan pa'i ming tsam yang ma
byung la/ khri bdun pa gri gum btsan po'i ngo la bon gyi bstan pa dar nas rim par byung ngo/'o na gnya' khri btsan po de dus nam gyi tshe/ rigs gang las byung snyam na/
'di la bod spyi'i mi rigs kyang bod kyi gtam las spre'u dang brag srin mo las chad par bshad mod/ lha las phul byung gi bstod 'grel las/ skyabs seng bu lnga dang dgra ngan
dpung tshogs bco brgyad 'thab pa'i dus su/ rgyal po ru pa ti zhes pa dmag stong phrag gcig dang bcas pa bud med kyi chas su zhugs te ri gangs can gyi gseb tu bros pa las
'phel bar bshad la/ de'i skyabs seng bu lnga ni/ g.yul ngor brtan pa/ 'jig sde/ srid sgrub/ lhar

bcas/ ba gu la dang lnga yin zhing / dgra ngan ni/ skyabs seng gi phu bo yul 'khor srung gi bu 'thab dga' la sogs brgya'o/ de dag ni rtsod dus kyi 'go 'dzugs (tshugs) pa'i
dus byon pa yin mod/ mkhas pa 'ga' zhig gis/ rgyal po skya seng bcom ldan 'das kyi dus su byon pas/ bod kyi mi yang de tsam nas 'phel zhing bshad pa ni ma brtags pa kho na
ste/ bcom ldan 'das shAkya thub pa byon pa dang dus mnyam du'ang / skya seng gi bu mo sgrol ma sogs skya seng gi rigs kyi rgyal po sras bcas yod kyang / de dang dgra ngan
dpung tshogs bcom pa'i skyabs seng don mi gcig ste/ skya seng 'di ni rgyas pa'i bu yul 'khor srung dang skya seng dang blo ldan gsum gyis zlas phye ba yin pas thog mtshungs
pa'i skabs med pa'i phyir ro/des na bod kyi rgyal po gnya' khri btsan po/ dgra ngan gyi rigs yin par 'dod pa'i lugs gcig dang / ko sa la'i rgyal po gsal rgyal gyi sras
lnga tshigs yin zer ba dang / rgyal po gzugs can snying po'i sras chung ba stobs chung gi sras lnga tshigs yin zer ba dang / rgyal po gzugs can snying po'i sras chung
ba stobs chung gi sras lnga tshig yin zer ba dang / pad sa la'i rgyal po 'char byed kyi sras mig mas 'gebs pa sor mo drwa bas 'brel ba zhig byung bas skrag ste zangs kha
sbyor du bcug ste gang gA la bskyur ba zhing pas rnyed de gsos/ cher skyes pa na sngar gyi gtam bshad pa na yid skyo ste gangs ri'i brag tu bros pa na/ rim gyis lha ri yol
ba'i khar byung ste/ btsan thang sgo bzhir thon pa las/ bon po rnams rmu thag las byon pas lha yin zer/ khyed su yin bris pas btsan po yin zer/ gang nas byon dris pas
nam mkha' la mdzub mo sgreng zhing / de shing gi khri la bzhag ste mi bzhis gnya' ba la khur

bas gnya' khri btsan por btags zer ba'i lugs dang /kha cig shAkya'i rgyal rgyud las chad pa yin zer ba sogs lugs mang dag yod cing / gang na'ang gnya' khri btsan po byon pa'i
dus tshod ni/ 'das lo nas lo stong dang brgyad brgya nyi shu 'das pa'i nyer gcig pa sa pho sprel lor spyi lo'i sngon gyi lo 313 gnya' khri btsan po byon pa yin la/ gnya'
khri byon pa'i sa sprel nas da lta'i shing pho byi ba 'di stong dang brgyad brgya don drug 'das pa'i don bdun pa yin no zhes bshad par bya'o/ de nas gnya' khri btsan po/
mu khri btsan po/ deng khri/ so khri/ me khri/ gdags khri/ gri gum btsan po dang bdun la gnam gyi khri bdun zer/tha ma'i sras spu lde gung rgyal ni bar gyi sde gcig yin
zer/de nas a sho legs/ i sho legs/ de sho kha legs/ gu rub legs/ brom rje legs/ tho sho legs drug la sa'i legs drug zer/lde rmu gu/ lde rnol nam/ lde rnol po/ lde gse rnol
nam/ lde smon lam/ lde rgyal po brgyad la (lde gnyis ma tshang) lde brgyad zer/tho re long btsan/ khri sgra gzungs btsan/ khri thog rje tho btsan bzhi la (khri gcig ma
tshang) btsan bzhi (skabs 'di'i lde gnyis dang / khri gcig chad pa btsan po su yin zhib 'jug gnang bde'i ched zhu na/ bstan rtsis 'di'i gzhi 'dzin yul gyi yig cha'i gras
grags pa'i rgyal rabs nang lde mnam/ 'brul po gzhung btsan/ lto rman bum/ lho rnol nam/ lde rnol po/ snga se rnol nam/ lde se rnal so/ lde rgyal po ste lde brgyad/ rgyal
tho los

btsan/ khri btsan nam/ khri sgra yungs btsan/ khri thog rje thog btsan te btsan bzhi'o/ zhes gsal/ dpe sgrig pas) zer te de ltar yang grags pas/ 'on kyang mi rje lhas mdzad
gdung rabs ni/ nyi shu drug la drug brgya drug cu thal/ zhes pa ltar gyi gdung rabs nyer drug gi ngo la lo grangs drug brgya drug cu song ste de'i bar la bod du bstan pa
ma byung zhes shes par bya'o/'o na dus nam gyi tshe dam pa'i chos kyi dbu brnyes snyam na/ rje btsun pas/ skyid pa'i gdung rabs phyed dang bcu dag dang // shin tu skyid
pa'i gdung rabs phyed dang bzhi// de ltar gdung rabs bzhi bcu tham pa ste// 'di yis bod khams spyi yi skyid de 'khor// zhes pa ltar gyi skyid pa'i gdung rabs phyed dang bcu'i
dang po/lha tho tho ri snyan btsan gyi sku ngo la chos kyi dbu brnyes zhes bya ste/ de yang 'das lo nas nyis stong bzhi brgya dang brgyad cu rtsa gcig pa'am spyi lo
348 gnya' khri byon nas drug brgya dang re gcig pa sa pho sprel lor tho tho ri khong bltams/ khong gi nga dgu lon pa yan la chos kyi ming tsam yang med pa ste/ khong gi drug
cu lon pa 'das lo nas nyis stong lnga brgya dang so dgu 'das pa'i bzhi bcu pa me mo lug gi lor spyi lo 407 rgyal po pho brang yum bu bla sgang gi rtse na bzhugs pa'i
tshe nam mkha' nas za ma tog cig babs pa kha phye bas/ za ma tog bkod pa/ pang kong phyag rgya pa/ yi ge drug pa/ gser gyi mchod rten khru gang pa rnams byung ste/ ming gnyan
po gsang bar btags nas mchod pas dam pa'i chos kyis gangs can gyi 'gro la brtse ba'i byin rlabs dang nus pas rgyal po lo re gcig par 'gro rgyu/ nga dgu par log ste

lo re bzhin gzhon du song nas lo bcu drug par gyur te/ lus rten gcig la sku tshe gnyis bzhes kun dril lo brgya nyi shu bzhugs so/ gdung rabs lnga nas 'di'i don shes par 'gyur
ro zhes rmi lam du lung bstan/de ltar tho tho ri snyan btsan/ khri snyan gzugs btsan/ 'bro snyan sde ru/ stag ri snyan (gnyan) gzigs/ gnam sri (ri) srong btsan te lnga'i
ring la/ dam pa'i chos kyi glegs bam byung zhing / gnyan po gsang ba la mchod pa tsam byung bas/ chos kyi dbu brnyes pa'i gdung rabs zhes bya ste/ lha mo dri ma med lung
bstan pa las/ nga yongs su mya ngan las 'das nas lo nyis stong lnga brgya na gdong dmar can gyi yul du dam pa'i chos dar bar 'gyur ro zhes lung bstan pa de 'di tsam la
dgongs so zhes shes dgos so/deb sngon du grags pa las/ nel pa paNDi ta na re/ nam mkha' las babs zer ba bon po nam mkha' la dga' bas bon gtam yin gyi/ don la paNDi ta blo
sems 'tsho dang / lo tsA ba le the ses chos de gnyis khyer nas 'ongs pa la/ rgyal pos yi ge yang mi shes/ don yang mi go bas paNDi ta dang lo tsA ba phyir log zer ba 'di
ga 'dra ste/ dus phyis rba gsal snang gis bal por phyin mkhan po zhi 'tsho dang mjal ba'i tshe/ mkhan po'i gsung las/ bod kyi btsan po dang khyod dang / nga dang gsum gyis
'od srung gi bstan pa la bya rdzi ma'i bu gsum du gyur nas bod du bstan pa spel ba'i smon lam btab pa yin te/ btsan po yang ma skyes khyod kyang nar ma son pas ngas 'di
na rgyal rabs dgu'i bar sgug cing bsdad pa yin gsungs pa/ rba bzhed gtsang ma na snang ba'i phyir zhes bshad 'dug pa ltar/ don la'ang gnas sam

snyam ste da dung brtag go/ gang ltar yang bod du bstan pa snga dar gyi dbu brnyes nas da lta'i byi lo 'di'i bar la stong dang brgya lnga bcu rtsa brgyad do/de ltar lha tho
tho ri bltams pa nas/ gnam ri srong btsan gyi sras srong btsan sgam po bltams pa yan gyi gdung rabs lnga'i ring la lo nyis brgya dang re dgu song 'dug pas/ rje btsun pas/
chos dbu brnyes nas rgyal rabs lnga yi bar/ lo grangs brgya dang lnga bcu thal zhes zer/ zhes yi ge'i skyon kho nar zad de/ lha tho tho ris kyang lo brgya nyi shu bzhugs
na/ de man gyi rgyal rabs bzhi bsdoms pas lo sum cu tsam las ma bzhugs par bsgrub mi nus pa'i phyir ro/gnyis pa srol btod pa ni/ rgyal po srong btsan sgam po nas yin te/
de yang 'das lo nas lo nyis stong dang bdun brgya dang zhe dgu 'das pa'i lnga bcu pa me mo glang spyi lo 617 srong btsan sgam po bltams/ me glang 'di nas da bar la dgu
brgya dang zhe brgyad lon/ me glang 'di gnya' khri btsan po byon nas dgu brgya sum cu pa dang / snga dar gyi me mo lug nas nyis brgya bcu gcig pa yin no/des na 'dis bstan
pa'i srol btod tshul la gsum/ rten byon pa'i tshul/ lo pan byon pa'i tshul/ chos ji ltar dar ba'i tshul lo/dang po ni/ rgyal po 'dis lo bcu gsum pa la rgyal srid bzung /
bco lnga pa la sprul pa'i dge slong A ka ra ma ti shI las/ sing ga gling gi rgya mtsho'i 'gram nas tsandan sbrul snying las rang byon gyi spyan ras gzigs yid bzhin nor bu
zhal bcu gcig pa dang / rgya bod mtshams kyi nags khrod nas tsan dan ha

ri'i sdong po las rang byon mched bzhi byon pa'i/ che ba wa ti skyid grong mang yul na bzhugs/ gnyis pa dbu gang yam bu ya 'gal na bzhugs/ gsum pa rdza (lja) ma li rgya bal
mtshams na bzhugs/ bzhi pa bod du rgyal po'i thugs dam la spyan drangs so/khong gis bco brgyad pa shing pho rta la/ bal mo ba' khri btsun/ rgyal po kri kri'i thugs dam [rten]
byams pa chos 'khor ma dang / jo bo mi bskyod rdo rje/ rang byon sgrol ma ste/ rten gsum dang bcas pa spyan drangs/ mi bskyod rdo rje tshe lo nyi khri pa'i dus/ ma
'ongs shAkya thub pa lo brgyad pa'i sku tshad du/ rgyal po kri kris bzhengs/ rab gnas sangs rgyas 'od srung gis mdzad zer/ da lta ra mo che na bzhugs so/khong gi nyi shu
pa me pho sprel lor rgya mo kong jo jo bo shAkya mu ne dang bcas pa spyan drangs/nyer gsum pa sa mo phag lo ra sa 'phrul snang gi gtsug lag khang bzhengs pa yin te/ de yang
de'i snga lo khyi'i lo la 'o thang gi mtsho bsubs/ phag lo 'gram la zhag drug zhing bzo la zhag bzhi/ thog la zhag gnyis te zhag bcu gnyis kyi khongs su lha sa'i 'og thog
rgyal po'i sprul pa'i bzo bos bzhengs/ steng thog bal bzo bas zla ba bcu gnyis la tshar/ de dang dus mtshungs su rgya mos ra mo che dang / rgyal pos mtha' 'dul yang 'dul
ru gnon gyi gtsug lag khang sogs bsam gyis mi khyab pa bzhengs so/dus gsal las/ rgyal po'i nyer lnga pa lcags mo glang la jo bo shAkya mu ne byon gsung ba 'dug/ ra mo
che nas 'phrul snang du byon pa lta bu zhig lags

sam/ bod du ni de gong du byon tshar ba lags so/'di lta bu'i jo bo shAkya 'di ni/ ston pas lo zhe gcig pa sa pho sprel lo sum cu rtsa gsum du dbyar gnas la bzhugs pa'i tshe/
rgyu lha'i rin po che las/ sbyin bdag lha dbang brgya byin gyis byas/ bzo bo bi shwa karmas byas te/ dgung lo bcu gnyis pa'i sku tshad du bzhengs/ rten 'di nyid lha yul
rgya gar/ u rgyan sogs su'ang lo mang dag bzhugs nas/ rgya gar rgyal po dharma pa las rgya nag rgyal po sri ta bi dza ya la skyes su bskur te lo lnga brgya bzhugs/ 'das
lo nas nyis stong bdun brgya dang drug cu rtsa dgu pa me pho sprel lor spyi lo 636 bod du byon/ de nas da bar dgu brgya dang nyi shu rtsa dgu lon/gnyis pa lo pan byon tshul
ni/ de'i tshe thon mi a nu'i bu thon mi samabho ta g.yog bcu drug dang bcas pa rgya gar du brdzangs/ bram ze li byin la yi ge dang / panDi ta lha'i rig pa seng ge la sgra
bslabs te/ bod du yi ge'i bstan bcos sum cu pa dang / rtags 'jug sogs brgyad brtsams te/ yi ge sogs yon tan gyi gzhi bting / za ma tog bkod pa dang / padma dkar po/ 'dus
pa rin po che'i tog/ rgyal po mdo lnga/ pang kong phyag rgya pa/ dkon mchog sprin sogs mang du bsgyur to/ gzhan yang lha lung rdo rje dpal dang / rgya gar gyi slob dpon
ku sa la dang / bal po'i slob dpon shI la manydzu dang / rgya nag slob dpon ha zhang ma hA de wa sogs byon te/gsum pa chos ni/ theg chen gyi bstan pa la sgom sgrub gtso
bor mdzad cing / gtan khrims lnga bcas/ bshad pa'i sgo yang cung zad 'dod pa tsam mo/

de ltar yang grags pas/ srong btsan sgam po me mo glang la 'khrungs/ spyan ras gzigs de bcu gsum lon nas yab 'das nas chab srid lo grangs drug cu dgur bzung ste spyir lo brgyad
cu rtsa gnyis na/ 'phrul snang bcu gcig zhal la thim mo skad/ ces sogs bshad pa ltar/ brgyad cu rtsa gnyis pa la mdzad pa rdzogs shing / thugs rje chen po'i sprul par
grags so/des na srong btsan sgam po/ gung srong gung btsan/ mang srong mang btsan/ dar ('dus) srong mang po rje/ khri lde gtsug brtan lnga ni/ chos kyi srol gtod pa'i gdung
rabs zhes bya ste/ gung srong yab kyi sngon la gshegs pas phyed du byas nas/ tho tho ri sogs lnga dang bsdoms pas/ skyid pa'i gdung rabs phyed dang bcu zhes bshad pa
de dag yin no/gsum pa dar zhing rgyas pa'i dus ni/ chos rgyal khri srong lde btsan nas yin te/ 'di la yang gsum/ gtsug lag khang dang rten la bya ba byas tshul/ lo pan bshes
gnyen bstan tshul/ dam chos bshad sgrub dar tshul lo/dang po ni/ gung srong gi sras mang srong gi ngo la/ rgya dmag bod la 'dren zer bas 'jigs te/ jo bo rin po che ra
mo che nas 'phrul snang gi lho sgo me long can du gdan drangs te/ sgo la zhal ba byas nas/ 'jam dbyangs kyi sku brnyan bris nas bzhugs su gsol te/ gdung rabs gsum gyi ngo
la mun khang du bzhugs so/de'i tshe dur ('dus) srong gi sras khri lde gtsug brtan mes ag tshom grags pa de la/ sras ljang tsha lha dbon zhes pa mtshar ba zhig yod pas/
de la rgya mo gyim shang zhes pa zhig btsun mor blangs pa sras  grongs nas mes

ag tshom gyi khab tu blangs/ ong jo des jo bo lho sgo nas bton nas 'phrul snang gi gtsug lag khang dbus mar bzhugs su gsol/ ong jo dang mes ag tshom gyi %'tshims khri thog
rje thang la 'bar% sras khri srong lde btsan 'das lo nas nyis stong brgyad brgya re gnyis 'das pa'i re gsum spyi lo 730 pa'am/ srong btsan sgam po byon pa'i me glang nas
brgya dang bcu bzhi pa lcags pho rta spyi lo 730 la 'khrungs/ khong rang gi bcu gsum pa la yab 'das te khong nar ma son pa'i tshe chos la mi dga' ba'i bdud blon co ro skyes
pa rgyal song ma zhang grom pa skyes dang gsum gyis shAkya mu ne rgya yul du skyel bar brtsams pa mi sum brgyas ma theg par bye thems su sbas/ lha sar bshas ra byas/ 'khar
shag (mkhar brag) dang mgrin bzang gnyis bshig/ chos rnams sbas shing bcugs pa sogs byas te chos khrims bshig par brtsam ste/ de'i tshe mchims khri thog rje rgyab gas
nas shi ba/ co ro skam nas shi ba sogs byung nas/ lha sbas pas lan zer nas/ dre'u gnyis kyis btegs nas lha shAkya mu ne skyid grong du bskyal te lo bcu gsum skyid grong
du bzhugs 'dug/ jo bo mi bskyod rdo rje shar phyogs ra mo'i thang la bskyal nas zhag bdun lus/ slar ra mo cher bzhugs su gsol/de nas rgyal po sku nar son nas/ mgos rgan
sogs kyi grogs byas te ma zhang gson dur du bcug/ stag ra klu gong byang la spyugs/ jo bo skyid grong nas gdan drangs nas lha sa'i gtsug lag khang du bzhugs su gsol/ de nas
rba gsal snang gis mkhan po bo dhi sa twa spyan drangs nas/ pho brang rlung tshubs su zla ba bzhir kha che A nan tas lo tsA byas nas/ rgyal pos dge ba bcu

khams bco brgyad sogs kyi chos gsan/ rgyal po lo nyi shu lon pa tsam gyi tshe yin par sems/mkhan po ni/ slob dpon seng ge bzang po'i bla ma rnam snang mdad bzang po dang don
gcig cing / sku tshe shin tu ring ba zhig yin/de rjes bod kyi lha ma srin 'dul ba sogs la u rgyan padma sam bha wa spyan drangs yin te/ rgyal po'i nyer gcig pa tsam la
mjal bar sems/ spyir u rgyan pa 'di/ ston pa shAkya thub pa bltams pa'i phyi o sa mo sbrul la sku bltams nas bod yul du 'das lo nas nyis sdong brgyad brgya gya gnyis pa sa
mo glang spyi lo 749 rgyal po lo nyi shu lon pa la byon/ deng sang yang srin po'i kha gnon la bzhugs so/rgyal pos lo nyer gnyis lon pa lcags mo yos kyi lor dpal bsam yas
kyi 'gram bting ste/ sa chog padma samabha wa dang / sa bcad (dpyad) bo dhi sa twas mdzad/ o tanata pu ri'i gtsug lag khang la dpe blangs te/ ri rab gling bcu gnyis nyi
zla zung lcags ri dang bcas pa'i bkod pa mdzad/ lo skor gcig song ba'i chu mo yos la rdzogs par grub ste/ mkhas grub de gnyis kyis rab gnas mdzad do/ de ltar na 'das lo
nas nyis stong brgyad brgya dang gya bzhi pa lcags mo yos spyi lo 751 la bsam yas kyi 'gram bting / lo de nas brgyad brgya dang bcu bzhi pa dang / khri srong lde btsan bltams
pa'i lcags pho rta nas brgyad brgya dang so lnga pa ni da lta'i shing pho byi lo 'di yin no/dus gsal re'u mig na bsam yas bzhengs pa'i phyi lo chu pho 'brug la

padma bod du byon par bshad pa ni snga phyi go nor te/ bsam yas kyi sa chog padmas mdzad pas so/rgyal pos nyer drug lon pa/ 'das lo nas nyis stong brgyad brgya gya brgyad pa
shing mo ug spyi lo 755 la sad mi bdun rab tu byung ste/ bod la btsun pa btub mi btub sad pa'i phyir mdzad de/ de phyin chad bod gangs can du rab byung 'dul ba'i las kyi
chag rom bstan pa'i srol ches dar ba yin no/de yang de'i tshe thams cad yod smra ba'i dge slong bcu gnyis spyan drangs te/ mkhan po bo dhi sa twa dang / las gsang gi slob
dpon ni/ dzi na mi tra dang / dA na shI la yin zhing sad mi bdun ni/ dba' manydzu shrI/ tsangs dhe wanata/ bran ka mu ti ka ste rgan gsum/ mkhan po na lenda/ pa gor bai
ro tsa na/ rma a tsarya rin chen mchog ste gzhon gsum/ bar pa glang ka na na rab tu byung ba'i mtshan ye shes dbang po dang bdun no/yang 'ga' zhig las sba sang shi'i bu
ratna/ 'tshims a nu'u bu shAkya sra ba/ pa gor ratna'i bu bai ro tsa na/ ngan lam rgyal ba mchog dbyangs/ rma a tsarya rin chen mchog/ 'khon klu'i dbang po srung ba/ gtsang
legs grub dang bdun la ngos bzung 'dug/ rgyal po 'di nga drug pa shing mo glang la gshegs/'das lo nas nyis stong dgu brgya dang so brgyad 'das pa'i so dgu pa me pho khyi
spyi lo 806 la lnga' bdag khri ral pa can bltams/ bcu gnyis pa la yab 'das nas rgyal srid bzung / 'on 'chang rdo dpe med kyi gtsug lag khang rgya phibs dang dgu thog
mas gtsos pa'i gtsug lag khang stong rtsa gnyis

bzhengs/ de yang khong gis bzhengs pa'i lha khang tshang ma tshang rtsis pas na nyang stod rtsis kyi lha khang / gnas snying gi lha khang / rtsi'i lhag mas bzhengs pas lhag
chung lha khang / thams cad kyi rting la bzhengs pas rting nga lha khang zhes sogs bzhengs/ de dag gi rab gnas padma'i dngos slob rgya 'jam dpal gsang bas mdzad/ rab tu
byung ba re re la 'bangs mi khyim bdun bdun phul/ dbu thod gdan du bting / mdo sngags kyi sde chen po gnyis btsugs te bshad sgrub kyi bstan pa spel/rgya la dmag drangs te
bcom/ dbon zhang 'dum byas pa'i yi ge rdo la bris/ 'dzam gling sum gnyis la mnga' bsgyur/ khong gis bcu bdun pa chu pho stag la bstan rtsis chen po mdzad/ chu pho stag lo
de ni/ 'das lo nas nyis stong dgu brgya dang nga bzhi 'das pa'i nga lnga spyi lo 822 yin par rtse mos chos la 'jug pa'i sgor bshad pa ltar yin la/ khong gi so lnga pa lcags
pho sprel lo'i bar bstan 'gro'i don rgya cher bstsal te so drug pa lcags mo bya la gshegs so/ des na da lta'i shing pho byi lo 'di/ ral pa can bltams pa'i me khyi nas
bdun brgya dang nga dgu pa dang / ral can gyis bstan rtsis mdzad pa'i chu pho stag nas/ bdun brgya dang zhe gsum payin zhing / de ltar na khri srong lde btsan/ mu ne btsan
po/ gcung khri lde srong btsan/ khri ral pa can te bzhi las mu ne btsan pos rgyal srid lo gcig zla ba dgu bgyis te yum gyis bkrongs pas phyed du byas nas/ shin tu skyid
pa'i gdung rabs phyed dang bzhi zhes bya ste/ de bzhi'i ring la dam pa'i chos shin tu dar zhing 'gro la bde skyid cher byung ba yin no/'di'i skabs su rje btsun pas/ de
yi bar la dgu bcu go dgu ru//

dam chos shin tu dar te skyid pa'i rabs/ zhib tu rtsis na khri srong lde btsan byon nas/ ral pa can gshegs pa'i lcags mo bya'i bar la lo brgya dang bcu gnyis 'byung ngo zhes
bshad par bya'o/ de bas na/ bstan pa sngar dar gyi me mo lug nas/ ral pa can gshegs pa'i snga lo lcags pho sprel lo yan la lo bzhi brgya dang so bzhi yod pas/ dus gsal
rtsa bar/ snga dar bzhi brgya so bzhi bzhugs zhes bshad pa legs mod/ de yang spyir btang ba yin gyi dmigs kyis bsal na/ dbu brnyes pa'i me mo lug nas/ srong btsan sgam po'i
lo bcu gnyis pa so pho byi ba yan gyi lo nyis brgya dang nyi shu rtsa gnyis ni gnyan po gsang ba la mchod pa tsam las/ bshad nyan sgom sgrub ma byung la/ srong btsan sgam
po rgyal sar thon pa'i sa mo glang nas lcags pho sprel lo'i bar lo nyis brgya dang bcu gnyis tsam zhig bstan pa snga dar gyi dngos gzhi la byung ba yin no snyam du sems
so/gnyis pa bshes gnyen bsten tshul ni/ rgyal po khri srong lde btsan gyi ngo la/ zhi 'tsho/ kA ma la shI la/ bi ma la mi tra/ pad 'byung / sangs rgyas gsang ba/ shAnati
garabha/ sngags 'chang dharma kirti/ kha che dza na mi tra/ dA na shI la sogs dang / bod kyi lo tsA ba sad mi bdun/ sad mi bdun las blo sbyangs pa dpal rtsegs sogs lo
tsA ba brgya rtsa brgyad/ de dag las blo sbyangs pa klu'i rgyal mtshan sogs lo tsA ba stong rtsa brgyad sogs mang du byon pa las/ khyad par bka' drin che ba ni/ mkhan po
bo dhi sa twa/ u rgyan padma/ kA ma la shI la/ bod kyi lo tsA ba bai ro tsa na rnams yin la/ khri ral pa can gyi ngo la ni/ bod kyi lo tsA ba/ ka ba dpal brtsegs dang / cog
ro klu'i

rgyal mtshan dang / zhang ye shes sde la sogs pa'o/ gsum pa chos dar tshul ni/ thog mar yon tan gyi gzhi yi ge'i rigs 'di dar te/ bod kyi chos rgyal sgam po nas/ rgyal bu myang
ral can gyi bar/ rgyal rabs dri med dgu byon zhing / yi ge'i mkhan po bdun (brgyad) byon la/ yi ge'i dpe yang bdun (brgyad) bkod cing / zhes pa ltar/ srong btsan nas/
nyang ral gyi bar dgu'am phyed dang bcu'i bar la/ yi ge'i mkhan po thon mi/ phyag dar/ rin chen 'bar/ chab dkar be'u rje/ cung pa dge bkog/ tshe spong byang chub/ tra shud
gnyis dang dgu (gcig chad) byon zhing / yi ge'i dpe yang / sbal nag sbrad (bgrad) pa 'dra ba/ so pag (phag) gshibs pa 'dra ba/ bya pho 'jol ba 'dra ba/ nas sngon 'phying
dkar steng bkram pa 'dra ba/ mu tig dar brgyus 'dra ba/ sbur nag bgrad pa 'dra ba/ nya stang dkar chu nas phyungs pa 'dra ba/ seng ge 'pho ba 'dra ba dang bdun (gcig
lhag) bkod do/ chos bsgyur ba'i bod kyi skad la yang / deng sang bod du grags pa'i ming // bkas bcad yul skad 'phral skad gsum// bkas bcad la yang dang po dang // bar dang
tha ma gsum mi mthun// zhes pa ltar/ chos bsgyur ba'i bod skad la/ bkas bcad rnam pa gsum byung ba'i/ bkas bcad dang po rgyal po khri srong lde btsan yan chad nas/ srong
btsan sgam po man chad kyi bar la/ lo tsA ba thon mi nas/ bai ro tsa na'i bar gyi lo tsA bas bsgyur ba rnams te/ de yang lung sde bzhi dang / phal po che dang / dkon rtsegs
sogs dang / sher phyogs mdo kha cig sogs/ skad gsar bcad kyis gtan la phab pa rnams so/ rgyal po khri srong lde

btsan gyi dus/ blo rno ba'i mchog khams pa go chas sher phyin stong phrag brgya pa thugs la bzung nas bsgyur ba'i 'bum thugs 'gyur du grags pa dang / de rjes nyang indra sU
rtsi dang / sbas manydzu shrI gnyis kyis rgya dpe spyan drangs nas bsgyur ba'i rtsa 'bum du grags pa sogs kyang bkas bcad dang po'o/bkas bcad gnyis pa ni/ mnga' bdag nyang
ral gyi dus/ lo tsA ba ka cog zhang gsum sogs kyis/ skad gsar bcad kyis gtan la phab ste bsgyur ba 'phags pa brgyad stong pa sogs mang dag yod de/ khri srong lde btsan
nas nyang ral gyi bar bshad sgrub kyi bstan pa'am/ mdo sngags kyi bstan pa ches mchog tu dar bas/ de dus kyi bstan pa 'dra ba 'phags yul du yang ma byung ba 'dra la zhes
a ti sha gsungs zhes pa yang deb sngon na bris 'dug/bkas bcad gsum pa ni/ lo chen rin bzang man chad/ bstan pa phyi dar la byung ba yin te 'og nas 'chad do/gang na'ang bstan
pa snga dar la/ rgyal po bka' drin che ba srong btsan sgam po/ khri srong lde btsan/ khri ral pa can gsum/ panDi ta bka' drin che ba mkhan po bo dhi sa twa/ u rgyan
padma/ kA ma la shI la gsum/ lo tsA ba bka' drin che ba/ thon mi/ bai ro tsa na/ ka cog zhang gsum dang lnga lags so/thub dbang yongs 'das lo grangs stong phrag dang //brgyad
brgya dag dang nyi shu 'das pa'i tshe//sa pho sprel lo 'phags yul rgyal po'i rigs//bod rgyal thog ma gnya' khri btsan po byon//de nas bdun brgya rtsa dgu 'das pa'i tshe//me
mo lug la bstan pa snga dar byon//tho tho ri zhes grags pa'i

rgyal po'i ngo//kun tu bzang po'i rnam 'phrul yin zhes grags//de nas brgya phrag gnyis dang bcu 'das tshe//me mo glang la srong btsan sgam po bltams//phyag na pad mo'i rnam
'phrul yin zhes grags//snga dar bstan pa'i srol chen de nas btod//de nas brgya dang bcu gsum 'das pa'i tshe//lcags pho rta la khri srong lde btsan byon//phyag na ral gri'i
rnam 'phrul yin zhes grags//snga dar bstan pa'i dbu 'phang de nas bstod//de nas don drug 'das pa'i me khyi'i lor//phyag na rdo rje'i rnam 'phrul khri ral byon//snga dar
bstan pa'i dar rgyas de nas phye//so drug lon tshe bstan pa'i nyin phyed bsgribs//de ltar gangs can bstan pa snga dar ni//tho tho ri nas gdung rabs lnga yi bar//nyis brgya
bcu ru bstan pa'i skya rengs shar//srong btsan nas bzung gdung rabs lnga yi bar//brgya dang bcu gsum bstan pa'i nyi zer 'phro//lde btsan nas bzung gdung rabs phyed bzhi'i
bar//brgya dang bcu gcig bstan pa'i dkyil 'khor rgyas//de ltar rab bgrang bzhi brgya so bzhi ni//snga dar bstan pa'i nyin byed shar ba ste//thub dbang lnga brgya phrag
bcu'i bstan pa las//'phags yul sgrub pa'i lnga brgya tha ma la//gangs can bod kyi bstan pa snga dar byon//bzhi brgya so bzhir bstan pa'i pad tshal bzhad//lcags mo bya
la stug po'i sprin gyis bsgribs//brgya rtsa brgyad du mun pa'i gling du bzhugs//'on kyang phyi dar bstan pa'i zla shel gyis//rin gyis gsal bar byas pa 'di ngo mtshar//gnyis
pa bstan pa phyi dar gyi rnam bzhag ston pa la/ rab dbye las/ de nas dar mas bstan pa bsnubs// de rjes chos log du ma 'phel// de

nas bla ma ye shes 'od// chos rgyal de yis skyes bu mchog// rin chen bzang po kha cher brdzangs// zhes sogs bshad pa ltar te/ de la 'phros don gyi rnam bzhag spyir bstan pa
dang / skabs don rgyas par bshad pa gnyis/dang po ni/ bcom ldan rig ral sogs/ bstan pa snga dar/ phyi dar/ bar dar gsum du mdzad nas/ dang po 'dra ba la/ gnyis pa bar dar
ni/ mi bcu sogs kyis dbus gtsang du bstan pa spel ba la ngos bzung nas/ gsum pa phyi dar ni/ lo chen rin bzang dang / 'gos lo tsA ba sogs kyis bstan pa spel ba man chad
yin gsungs/mkhas pa 'ga' zhig 'di mi 'thad de/ snga dar phyi dar gnyis 'byung ba ni/ bar du dar mas bstan pa bsnubs nas bstan pa'i rgyun chad pa zhig byung ba'i rgyu mtshan
gyis yin la/ bar dar zhes pa ni sgro btabs kho na yin te/ khyed 'dod pa'i bar dar de nas snga phyi'i bar du bstan pa med pa'i bar stong byung ba med pa'i phyir zhes gsungs
so/ kho bo cag kyang de nyid sems te/ mi bcu nas/ 'gos lo sogs kyi bar du bstan pa gong 'phel kho na las cha zhan du song ba'i skabs cung zad kyang med pas/ bar dar
gyi tha snyad mi mdzes pa'i phyir dang / khyed ltar na bstan pa snga dar nyid la yang / mes ag tshom yan chad snga dar dang / khri srong lde btsan nas bar dar/ khri ral
pa can nas phyi dar zhes gsum du 'byed rigs pa ha cang thal te/ rgyu mtshan ci'i phyir na/ mes ag tshom gshegs nas khri srong lde btsan nar ma son gyi bar der/ ma zhang sogs
bdud blon gsum gyes bstan pa la rma chen po phyung ste/ bstan pa med pa lta bur byas 'dug pa'i phyir ro/ des na snga

dar dang phyi dar gnyis kho na yin la/ de yang gtso bor yul dbus gtsang dang bstan pa rab byung 'dul ba'i bstan pa'i dbang du byas te/ dar mas bstan pa bsnubs rjes/ 'dul ba'i
las kyi cho ga'i lag len sogs nub nas yun ring du rgyun chad kyang / gsang sngags rdo rje theg pa'i zab don nyams bzhes sogs ni dngos sam sbas pa'i tshul gyis rgyun ma
chad par byung ba'i phyir ro/'o na bstan pa med pa lo du ma zhig byung snyam na/ 'di la deb sngon las/ khams nas bod yul dbus su bstan pa byung ba'i dus mtshams ni/ bu ston
rin po ches/ rgan mo zhig gi ngag gi rjes su 'brangs nas/ lcags mo bya la bstan pa bsnubs nas/ bdun bcu rtsa gsum pa chu mo bya la bstan pa byung ba yin zhes gsungs la/
bstan pa'i gdung rabs la shin tu mkhas pa'i 'brom ston pa'i zhal nas bdun cu rtsa brgyad pa sa pho stag la byung ba yin zhes gsungs so/sa pho stag nas drug cu rtsa lnga
pa chu pho rta la a ti sha bod du byon zhes sogs bshad mod/ de ni bu ston gyi gsung la zhib tu ma brtag pa ste/ chos 'byung las/ de ltar dbus gtsang du bstan pa med pa
lo bdun cu byung nas dbus gtsang mi bcus bstan pa btsugs pa yin te/ mi bcus dbus su byon tsa na/ rgan mo zhig na re/ nga lo drug lon pa na btsun pa mthong zer/ ji tsam lon
dris pas bdun cu don drug lon zer bas so/ zhes zer/ kha cig brgya rtsa brgyad song zer ro/ zhes lugs bkod pa tsam ma gtogs/ bu ston rang lugs 'di yin gsal bar bshad pa
med pa'i phyir dang / khyad par don gsum pa chu mo bya la bstan pa'i thog mar cung zad kyang ma bshad

pa'i phyir ro/ des na kho bos ni 'di la lugs mi 'dra ba bzhi tsam zhig tho shing mthong ste/ bcom ldan ral gris bstan rgyan 'bring po las bstan pa med pa lo bdun cu byung bar
bshad pa'i lugs dang / 'brom ston gyis don bdun bshad pa'i lugs dang / nel pa panDi ta smon lam tshul khrims sogs kyis brgya rtsa brgyad byung bar bshad pa'i lugs dang
/ mkhas pa 'ga' zhig gis drug cu re gsum byung bar bshad pa'i lugs dang bzhi yod pa las/ kho bo ni re zhig/ dus gsum rtsa bar/ de la brgya dang nyer bdun phri// bstan pa
phyi dar byon pa'i lo// dang po sa mo bya yi lo// zhes pa ltar/ lcags bya la bstan pa bsnubs nas/ lo brgya dang brgyad 'das pa'i sa mo bya lo phyi dar gyi mgo bzung ba 'di
rang lugs su byas nas de'i tshe bshad pa'i bka' ni shin tu ngan te/ rtsa ba zer ba'i dmar dmar 'di/ 'grel pa zer ba'i nag nag 'dis/ 'chad pa yin pa 'dra zer ba las ma
byung er ba bshad 'dug de yang rje btsun gong ma'i lung dang sbyar te spyir btang dmigs bsal gyi sgo nas zhib tu 'chad par bzhed do/gnyis pa la gsum/ bstan pa la skyon byed
pa'i rgyal po dang de'i lo dus ngos bzung / bstan pa sgor 'jug pa'i skyes bu dang de yi lo dus ngos bzung / ngos zin pa'i bstan 'dzin dang dgon gnas rim pa ltar byon pa'i
tshul bshad pa'o/dang po ni/ rgyal po dar mas bstan pa bsnubs zhes pa ltar te/ de yang rgyal po khri srong lde btsan gyi sras khri lde srong btsan la/ sras gtsang ma/
dar ma/ ral pa can gsum gyi/ gtsang mas rgyal srid ma bzung / ral pa

can gyis lo bco brgyad rgyal srid bzung / so drug lon pa'i tshe/ blon po dbas rgyal to re dang / co ro legs sgra gnyis kyis bkrongs/dar ma chu mo lug la bltams te/ so dgu pa
lcags mo bya/ gcung ral pa can 'das pa'i lo de nyid la rgya srid bzung ste/ de yang grags pas/bar pa glang dar sprel mgo chu mo lug//bco lnga lon nas yab 'das so dgu la//gcung
'das de ni rgyal srid bzung nas ni//zla ba drug tu tshul bzhin rgyal po byas//lcags mo bya yi mjug tu dam chos bsnubs//de nas zla ba drug dang phyed dag tu//sdig
rgyal byas te de ltar spyir bsdoms la//lo gcig zla phyed byas te khyi lo la//byang sems sems dpa' dpal gyi rdo rjes bsad//ces pa ltar du/ glang dar mas lcags bya'i lo gcig
dang zla phyed rgyal srid bzung ba'i lo phyed dang zla ba phyed du rgyal po gdon gyis bslus te/ rab tu byung ba rnams bsad cing phab/ glegs bam rnams sbas/ shAkya mu ne
sogs bye thems su bcug pa sogs byas pas dam pa'i chos bsnubs so/'ga' zhig glang dar mas 'brug nas bya'i bar lo drug rgyal srid bzung zhes pa dang / 'ga' zhig sa mo lug la
dam chos bsnubs zer ba sogs yod kyang / 'di pa'i lugs kyis/ 'das lo nas nyis stong dgu brgya dang don bzhi 'das spyi lo 841/ srong btsan sgam po byon pa'i me glang mas
nyis brgya dang nyer bzhi 'das/ snga dar me lug nas bzhi brgya dang so bzhi 'das pa'i so lnga pa lcags mo bya lo dar mas bstan pa bsnubs so/ zhes shes par bya'o/ de nas bstan
pa bsnubs pa'i lcags bya nas da lta'i shing byi'i bar la bdun brgya dang nyer gsum lon no/

gnyis pa bstan pa sor chud pa'i skyes bu dang de'i lo dus ngos gzung ba la spyir [btang] dang dmigs bsal gnyis/dang po ni lcags bya nas lo brgya dang brgyad bstan pa med la
gtsug lag khang sogs gnas gzhi dang dge 'dun gyi sde btsugs pas phyi dar zhes bya'o/ brgya dang dgu pa sa mo bya nas phyi dar gyi mgo zug pa yin te/ dbus gtsang mi bcu'am
drug gis khams su sdoms pa blangs te/ sa mo bya lor dbus gtsang du gtsug lag khang so sor rtsigs nas rab byung 'dul ba'i bstan pa spel bas so/gnyis pa dmigs bsal la gsum/
phyi dar nyid la yang / mnga' bdag dpal 'khor btsan gyi dus bstan pa'i dbu brnyes pa'i dus/ khri bkra shis brtsegs pa dpal gyi dus bstan pa'i srol btod pa'i dus/ bla ma
ye shes 'od kyi dus bstan pa dar zhing rgyas pa'i dus so/dang po ni/ bstan pa bsnubs pa'i lcags bya'i phyi lo chu khyi'i lor/ lha lung dpal gyi rdo rjes/ bsam pa lhag bsam
gyis kun nas bslangs pas rgyal po sdig can bkrongs/ dpal gyi rdo rje de gnyag dznyA na ku ma ra'i slob ma/ dpal gyi bu brgyad ces grags pa'i nang tshan te/ de yang sog
po dpal gyi ye shes/ dar rje dpal gyi grags pa/ shud bu dpal gyi rdo rje/ mang mkhar dpal gyi dbang phyug/ lha lung dpal gyi rdo rje/ 'brog mi dpal gyi ye shes dang brgyad
(gnyis chad) do/rgyal po bkrongs pa'i lo chu pho khyi la/ rgyal po de'i sras 'od srungs dang / sras su rdzus pa yin zer ba'i yum brtan yang bltams/ de gnyis

nang ma mthun te phan tshun 'khrug long du song bas/ yum brtan gyis 'od srungs stod la spyugs zer te/ de gnyis kyi ngo la dbus gtsang du bstan pa med cing / sku tshe'i sked
tsam la/ mdo khams su g.yo smar gtsang gsum la brten pa'i bstan pa cung zad byung ba yin no/de yang bu ston chos 'byung las/ bo dong pa g.yo dge 'byung / 'jed ('jad) kyi
gyel mi gtsang rab gsal/ g.yor stod kyi smar shAkya mu ne dang gsum dpal chu bo ri'i sgom grwa na yod pa las/ rgyal pos bstan pa bsnubs par shes nas mdo khams su bros pa
yin gsungs/ gsung ngag chos 'byung 'ga' zhig las/ grom pa rgyang nas bros kyang zer/ deb sngon las/ drang chu'i mdo'i g.yo dge 'byung / rgya rab pa'i gtsang rab gsal/ g.yor
stod kyi dmar ban shAkya mu ne gsum zer ba byas 'dug/ gang na'ang de lta bu'i dge slong gsum/ mdo khams rma lung dan tig shel gyi dgon pa na bzhugs pa'i tshe/ las dang
skal bar ldan pa bon po'i rigs su skyes pa rmu su gsal 'bar zhes bya ba gtsang gis mkhan po/ g.yos slob dpon byas te/ rab tu byung dge tshul lo cig lon nas sngar gyi mkhan
slob dang / smar gyis gsang ston/ rgya'i ha shang ke wam dang ke bag gnyis kyis kha skong byas nas bsnyen par rdzogs/ karma dpa' bo'i chos 'byung las smar gyis mkhan
po byas zer ba'ang snang  'ga'/ mkhan po zhi ba 'tsho las bsnyen par rdzogs pa'i sad mi bdun gyi nang tshan/ dba' ratna rakShi zhes pa 'di/ bod kyi btsun pas mkhan po byas
pa'i thog ma yin la/ de las g.yo dge 'byung / g.yos mkhan po dang / gtsang gis slob dpon byas nas/ rmu su gsal 'bar bsnyen par rdzogs zhes

bshad/ gang na'ang / de nyid la phyis bla chen dgongs pa rab gsal zhes grags shing / mdo khams su bstan pa spel lo/ g.yos dba' ratna las bsnyen par rdzogs pa ni dus mi 'grig
ste/ sad mi bdun snga dar khri srong lde btsan gyi skabs yin no/ des na bar skabs der mkhan rabs gzhan btsal bar bya'o 'o na de dus kyi ha shang gnyis kha skong du ji ltar
rung snyam na/ de gnyis kyang bstan pa snga dar gyi dus/ zhi 'tsho la sogs las/ bsnyen par rdzogs nas phyis khams su 'chug pa yin pas/ kha skong du rung ba'i dge slong
yin no/ zhes kho bo smra'o/de ltar khri 'od srungs kyi dus su khams su bstan pa byung ba ji ltar zhe na/ chos la 'jug pa'i sgo las/ rgyal po de'i sras gnam lde 'od srungs
dang / mched zla yum brtan gyis rgyal srid so sor bskos te/ de gnyis kyi sku ring la mdo khams rma lung rdo rje'i brag ra dan tig gi yang dgon na/ gtsang rab gsal dang
g.yo dge 'byung dang smar shAkya mu ne zhes bya ba'i dge slong gsum bzhugs so/ de'i tshe mdo smad de nyid na bon po'i rigs su gyur kyang / mos pas spyod pa'i byang chub
sems dpa' mo dur dgongs pa rab gsal zhes bya ba byung ste/ de sangs rgyas bstan pa la dad de/ sngar gyi dge slong gsum dang / rgya'i ha shang ke wam dang ke phag dang dA
po dang bcas pa las bsnyen par rdzogs par byas so/ de dag la sogs te mdo smad kyi khams gsum du bstan pa cung zad dar bar gyur to/ zhes bshad pa las shes so/des na 'od srungs
kyi sras rje dpal 'khor btsan gyis sku tshe'i smad la/

dbus gtsang mi bcu sogs la brten nas dbus gtsang du bstan pa'i dbu brnyes shing / bstan pa'i me ro smad nas bslangs zhes bya ste/ de yang chu mo glang la dpal 'khor btsan 'khrungs/
khong gi slob dpon cang a po yin zhes grub thob u rgyan pa'i rgyal po rabs phreng las bshad/ khong gi yab 'od srungs rang lo re gsum pa/ shing pho byi lor gshegs
nas dpal 'khor btsan gyis/ de'i phyi lo shing mo glang nas brtsams pa'i lo bco brgyad rgyal srid bzung nas so gcig pa la gshegs zer ro/de lta na'ang bla chen dgongs pa rab
gsal bsnyen par rdzogs nas lo bco lnga lon pa'i tshe/ dbus nas klu mes tshul khrims shes rab/ 'bri rje yon tan rdzi dkar gnyis/ gtsang nas lo ston rdo rje dbang phyug
dang / tshong ge shes rab seng ge gnyis te chos la 'jug pa'i sgo ltar na/ dbus gtsang mi bzhi'am/ bu ston ltar na dbus nas klu mes/ 'bring ye shes yon tan/ rag shi tshul
khrims 'byung gnas/ rba tshul khrims blo gros/ sum pa ye shes blo gros dang lnga/ gtsang nas mgur mo rab kha ba lo ston rdo rje dbang phyug/ shab sgo lnga ba tshong btsun
shes rab seng ge/ mnga' ris pa 'o brgyad spun gnyis/ bo dong pa u pa de kar ba dang lnga ste bcu'am/ yang na dbus nas klu mes dang sum pa gnyis/ gtsang nas lo tshong gnyis/
mnga' ris nas ba shi rdzi dkar ba gnyis te drug gis khams su byon te/ bla chen gyis mkhan po dang / gtsang dang g.yos las gsang gi slob dpon dang / smar dang ha shang
gis dus dang kha skong sogs byas te/ tshigs gsum bar ma chad du chig rdzogs byas nas sdom pa blangs/ slar dbus gtsang du byon te/

'das lo sum stong nga gcig lon pa bstan pa bsnubs pa'i lcags bya nas/ lo don bdun 'das pa'i don brgyad pa sa pho stag gi lo'am/ spyi lo 918 dpal 'khor btsan gyis rgyal srid
bzung nas lo bcu bzhi lon pa'i sa pho stag gi tshe/ rab byung bsnyen rdzogs sogs las kyi cho ga dang / klog pa thos bsam gyi mgo tshugs pas phyi dar gyi dbu brnyes so zhes
kho bo smra ste/ chos la 'jug pa'i sgo las/ rgyal po 'od srungs kyi sras dpal 'khor btsan gyi sku ring la rma lung la sogs pa gtsug lag khang brgyad brtsigs so/ de'i dus
su gtsang pa mi gnyis dang / dbus pa mi gnyis mdo khams smad du byon nas sdom pa blangs te/ lo ston rdo rje dbang phyug dang / tshong ge shes rab seng ge dang / klu mes
tshul khrims shes rab dang / 'bri rje yon tan rdzi dkar ba rnams te de dag gis dbus gtsang du bstan pa 'ongs so/ zhes bshad pas/ dpal 'khor btsan gyi sku'i ring la dbus
gtsang du bstan pa 'ongs par ces gsar ba'i phyir dang / bstan pa 'ongs pa'i sa pho stag lo de/ 'das lo nas sum stong lnga bcu rtsa gcig pa dang / dpal 'khor btsan gyis rgyal
srid bzung ba'i lo bcu bzhi pa yin pa yang / chos la 'jug pa'i sgo las/ shing mo glang gi lo la gtsang gi g.yo ru btsad po khri dpal 'khor btsan grom pa lha rtse na
bzhugs nas/ yab kyi mdzad pa'i dus rtsis nas lo sum stong sum cu so bdun lon no/ zhes bshad pas shes te/ 'od srungs drug cu rtsa gsum pa shing bya'i (byi'i) lo mjug la gshegs
nas/ shing glang gi lo mgo tsam la dpal 'khor btsan lo bcu gsum pa zhig gis/ grom pa lha rtser yab kyi gshegs rdzongs chos 'khor rgya cher bskor te rtsis pa na 'das
lo nas sum stong lo bdun lon

par spyi lo 904 bshad pa yin pas/ lo de nyid la khong gis rgyal srid kyang bzung / bstan pa la rma phyung ba'i lcags bya nas drug cu rtsa lnga lon/ de nas lo bcu bzhi pa sa
pho stag la mi bcus dbus bsam yas su byon nas bstan pa'i mgo btsugs so/ de tsam la dgongs nas 'brom ston pas kyang phyi dar gyi mgo sa pho stag nas bzung ba yin no/ zhes
shes par bya'o/ de'i tshe mi bcus gnas gzhi gsar du ma tshugs kyang rab byung bsnyen rdzogs kyi mgo tsam tshugs pas phyi dar gyi dbu brnyes zhes bya'o  de'i tshe rgyal po
yum brtan gyi rgyud pa mnga' bdag ye shes rgyal mtshan gyis bstan pa'i bdag skyen cher mdzad pas/ bstan pa'i me ro smad nas bslangs pa la khri ye shes rgyal mtshan bka'
drin che bar grags so/de ltar na rgyal po de nyid kyi bka' drin dang / dbus gtsang mi bcu'i bka' drin las bstan pa dar ba yin mod/ mi bcus sdom pa blangs pa'i yul/ bla ma
chen po nyid la thug pa dang / grum ye shes rgyal mtshan las blangs zer ba dang / 'tshur shes rab mchog las blangs zer ba'i lugs gsum byung ba las/ dang po ni snga ma ltar
bu ston lugs te/ mi bcus bla chen la mkhan po zhus pas/ kho bos bsnyen par rdzogs nas lo lnga las ma lon pas mi rung gsung ba las/ gtsang na re/ dmigs bsal la btub lung
(lugs) las/ bla chen gyis mkhan po mdzad gsungs te/ de lta bu'i dmigs bsal gyi khungs gsal po btsal dgos so/ de yang mdo rtsa las/ bsnyen par rdzogs nas lo lnga lon zhing
/ lhan cig sbyar ba tha ma dang ldan na

gnas ma bcas pa yang ljongs bsgyur rung ngo zhes pa 'dis thon par kho bo sems so/rum gyi mkhan po su yin snyam na kha cig/ bla chen spang gong ye shes g.yung drung / grum ye
shes rgyal mtshan/ de nas klu mes sogs yin zer/ 'ga' zhig zhi 'tsho/ rba ratna/ g.yo dge 'byung / bla chen/ sgro manydzu shrI/ grum ye shes rgyal mtshan/ klu mes zhes zer
ro/rgyal po rabs 'phreng las/ bla chen gyis/ khams kyi sog po mi drug la sdom pa phog/ de'i nang tshan btsun chen sher 'byung gis grum la/ des klu mes sogs la phog zer/
sog po mi drug ni/ spang gong (gor) ye shes g.yung drung dang / sar gnas bstan grags gnyis te spang gsar gnyis/ 'al pa rdo rje dbang phyug/ bsnubs dpal gyi dbang phyug
gnyis te 'al bsnubs gnyis/ ja pa grags pa dang / btsun chen shes rab 'byung gnas gnyis te/ ja btsun gnyis so/lugs gsum pa/ deb sngon las/ bla chen shing pho byi lo bltams/
g.yo dmar gtsang gsum las bsnyen par rdzogs/ go ring seng ge grags la 'dul ba gsan/ skyi rgya la'i gtsug tor la dbu tshad gsan/ rnam dga' ldan byang chub la yo ga gsan/
ka 'od mchog grags pa la 'bum Tika dang mngon pa sogs gsan/ lo zhe dgu pa la dan tig tu byon so lnga bzhugs te/ brgyad cu rtsa bzhi pa shing mo phag la dga' ldan du gshegs
so/ shing phag de bstan pa bsnubs pa'i lcags bya nas don lnga pa yin/ de'i mkhan po sngar gyi sog po mi drug dang / gzhan yang / gzhad dpal gyi rdo rje dang / srags

rgya mtsho ste gzhad srags gnyis dang / zong mchog chos skyong dang 'tshur shes rab mchog gnyis te zong 'tshur gnyis dang bcu byung / 'tshur la mi bcus sdom pa blangs zhes
bshad de/ de rnams dpon bi yig cha ltar bris zhes zer ro/ gang na'ang dbus gtsang na bstan pa med pa'i tshe yang / shar mdo khams su dbus gtsang nas bros pa'i dge ba'i bshes
gnyen dag gis bstan pa'i bya ba cung zhig byas par sems so/gnyis pa bstan pa'i srol btod pa ni/ dpal 'khor btsan gyi sras bkra shis brtsegs pa dpal dang / skyid lde nyi
ma mgon gnyis stod smad du so sor gyes tsam gyi sku ring la/ lcags bya nas lo brgya dang brgyad 'das pa'i dgu pa sa mo bya'i lo nas brtsams te/ dbus gtsang mi bcus/ gtsug
lag khang so sor brtsigs/ rab tu byung ba'i dge 'dun gyi sde gsar du btsugs pa ni/ bstan pa phyi dar gyi srol btod pa ste/ de yang sa mo bya'i lo klu mes kyis/ la mngor
(mor) gyel gyi gtsug lag khang brtsigs/ de'i phyi lo glan ye shes 'bar dang / rngog byang chub 'byung gnas sogs rab tu byung / de'i phyi lo yer pa ba reng bzung / gru
mer tshul khrims 'byung gnas sogs bco brgyad rab tu byung / glan rngog gru mer/ sna rnam rdo rje dbang phyug dang bzhi la klu mes kyi slob ma ka ba bzhir grags/ klu mes kyi
slob bu rnams kyi'ang gtsug lag khang so sor brtsigs te/ sna rnam rdo rje dbang phyug gis rgyal lugs lhas/ rngog byang chub 'byung gnas kyis gzhu kun dga' ra ba/ gru mer
sogs bande mi phyed dang brgyad kyi sol nag thang po che/ gra pa mngon shes kyis gra thang brtsigs so/

de bzhin du gtsang du yang / lo ston rdo rje dbang phyug gis rgyan gong gi gtsug lag khang bzhengs/ rgya shAkya gzhon nu sogs mkhan po nyi shu rtsa bzhi/ stabs cig tu rab byung
bsnyen rdzogs byas so/de dag gi nang tshan rgya shAkya gzhon nus las stod dmar la thang brtsigs skyo shes rab rdo rjes don mo ri/ stag lo gzhon brtson gyis stag lo lha
khang / a mes zhu cig mas 'phrang dang brag dmar/ lce btsun shes rab 'byung gnas kyis zha lu brtsigs pa sogs/ mdor na/ sa mo bya de nas/ lo chen rin bzang ma byon bar
du/ dbus gtsang gi mi bcu slob bu dang bcas pas gnas gzhi gtsug lag khang so sor brtsigs/ bstan rtsa dge 'dun gyi sde btsugs/ bstan pa bshad sgrub kyi gzhi bting ba ni/ bstan
pa phyi dar zhes spyir btang la yongs su grags pa ste/ don 'di la dgongs nas lcags bya nas lo brgya dang brgyad 'das pa'i tshe bstan pa phyi dar gyi mgo bzung ba yin
no/ zhes mkhas pa dag gis bshad pa yin la/ de yang bstan pa'i rtsis dang sbyar na/ 'das lo nas sum stong brgyad cu rtsa gcig 'das pa'i gya gnyis pa sa mo bya spyi lo 949
la bstan pa phyi dar byung zhing / sa mo bya de nas drug brgya dang bcu bdun 'das pa'i bco brgyad pa ni/ da lta'i shing byi 'di lags so/gsum pa bstan pa phyi dar shin tu
dar ba ni/ rgyal po stod kyi lha bla ma ye shes 'od dang / lo tsA ba rin chen bzang po nas yin te/ de yang khri bkra shis brtsegs dpal gyi sras ni/ dpal lde/ 'od lde/ skyid
lde'o/skyid lde nyi ma mgon gyi sras ni/ lde gtsug mgon/ bkra shis mgon/ dpal gyi mgon dang gsum mo/

chu pho 'brug gi lo la yab mched so sor gyes te/ lde gsum pos grom pa lha rtser gdan phab ste gtsang phyogs la mnga' mdzad pas smad kyi lde gsum grags te/de yang dpal lde'i
rgyud kyis zam pa gsum la dbang mdzad pa ni/ lha rtse'i nas zam sngon mo/ gling bu'i sha zam dmar mo/ mang nyul gyi gser zam ser po'o/'od lde'i rgyud kyis lho sgo gsum la
dbang mdzad pa ni/ drin dang mnya' nas rdzas kyi sgo/ bud mkhar ra shing gi sgo/ zar stag sna rtsod kyi sgo'o/skyid lde'i rgyud kyis byang gi mdzod gsum la dbang mdzad
pa ni/ byang g.yu mtsho sngon mo tshwa'i mdzod/ byang kha sna brgyad sha'i mdzod/ gu lang go po gser gyi mdzod/ ces grags pa'o/mgon gsum po stod du 'chugs te/ pu rang / zhang
zhung / mar (mang) yul gsum du so sor gdan chags pa ni/ stod kyi mgon gsum du grags so/de ltar yab mched gyes pa'i chu pho 'brug lo de/ 'das lo nas sum stong brgya dang
nyer lnga pa spyi lo 992 dang / phyi dar sa mo bya nas bzhi bcu rtsa bzhi pa yin no/stod kyi mgon gsum gyi nang tshan bla ma dam pa'i gsung ngag chos 'byung ngo mtshar
snang ba na bkra shis mgon gyi sras 'od kyi rgyal mtshan/ de'i sras 'khor re dang srong nge gnyis zer ba'ang mdzad 'dug/ bkra shis mgon gyi sras khri lde srong nge dang
/ khri dpal 'khor lde gnyis byung ba'i/ khri

〔dpal〕 'khor lde rab tu byung ba'i mtshan ni/ lha bla ma ye shes 'od ces bya ste/ des na/ rje dpal 'khor btsan nas/ ye shes 'od 'di ma byon bar la/ bod 'dir gtsug lag khang
dang / glegs bam dang / dge 'dun gyi sde dang / bshad nyan sgom sgrub sogs cung zad 'phel yang / lung rigs rnam dag gis dpyad mi bzod pa'i/ dge tshul chu gtor ma dang bsnyen
rdogs der bas ma sogs dang / gnad kyis ma zin pa'i sbyor sgrol lam byed sogs/ ltar snang gi chos tshul mang po'i sprin gyis bsgribs pas sprin med kyi bstan pa rnal ma
dar ba ni ma yin la/ bstan pa'i me ro cung zad gsos btab pa ni yin no/ye shes 'od 'di rab tu byung / lo chen rin bzang sogs kyis 'phags yul nas gsar ma'i 'gyur mgo btsugs
te/ bshad sgrub kyi bstan pa lung rigs kyis gtan la phab pa ni/ phyi dar rgyal ba'i bstan pa shin tu dar ba'i mgo btsugs pa yin no/ don 'di la dgongs nas/ chos la 'jug
pa'i sgo las/ 'od srungs nas brtsams te de yan chad ni/ gangs can 'di na gtsug lag khang dang glegs bam bzhugs mod/ bshad pa'i bka' nyams pas gzu lum du ma byung ste/ sangs
rgyas kyi bstan pa'i gzugs brnyan la spyod pa yin no/ de nas 'dir bstan pa rgyas shing dag par bya ba'i phyir/ byang chub sems dpa' thugs rje dang smon lam gyi stobs
can zhig sa'i bdag po bkra shis mgon gyi sras su sku bltams pa ni/ zhes sogs dang rab dbye las/ de tshe bla ma ye shes 'od// chos rgyal de yis skyes bu mchog// rin chen bzang
po kha cher brdzangs// 'jam pa'i dbyangs kyis byin rlabs pa'i//

mkhas mchog de yis sngon med pa'i// chos rnams phal cher bsgyur cing zhus// zhes sogs kyis/ bstan pa phyi dar gyi sgo/ rgyal po lha bla ma ye shes 'od dang / lo tsA ba rin
chen bzang po nas ngos bzung ba ni/ bstan pa'i me ro smad nas bslangs te/ stod mnga' ris nas shin tu dar ba 'di la dgongs so/ zhes kho bos legs par bshad pa yin te/ gzhan
du na 'di'i gong du yang mi bcu slob bu sbyin bdag dad ldan dang bcas pas bstan pa'i bya ba rgya cher bsgrubs zin pa dang 'gal ba'i phyir ro/ 'di ma byon gong du bstan pa
gzugs brnyan tsam las bstan pa med ces kyang brjod par mi nus te/ de yan chad du dge slong bzhis 'ongs pa'i dge 'dun gyi sde dang / de dag gi rgyud so sor thar pa'i bslab
bya rnam par dag pa dang / rab byung bsnyen rdzogs kyi las kyi cho ga'i lag len sogs yod pas/ lung rtogs kyi bstan pa dang bstan 'dzin gyi skyes bu gsum ka tshang ba'i
phyir ro/ des na lha bla ma rab tu byung ba'i me pho 'brug gi lo 'di/ bstan pa phyi dar shin tu dar zhing rgyas par byed pa'i lo dus kyi thog ma yin par lung rigs kyis grub
la/ lo 'di ni 'das lo nas sum stong brgya dang bzhi bcu rtsa brgyad 'das pa'i rtsa dgu pa spyi lo 1016 yin no/ 'o na 'di rab tu 'byin pa'i mkhan po su zhig snyam na/
deb sngon sogs las/ de'i tshe bstan pa med pas lha bla ma yab sras gsum rang rtags rang gis blangs nas dkon mchog gi drung du phul/ rab tu byung zhes bshad pa ni mi 'thad
par sems te/ de'i tshe phyi dar sa mo bya nas kyang lo brgyad cu rtsa brgyad lon pas bstan pa shin tu yod pa'i phyir ro/ de bas na kho bo ni/ deb sngon rang nyid las/ lo
chen rin bzang lo bcu gsum lon pa'i tshe/ mkhan po ye

shes bzang po las rab tu byung bar khong rang gi dngos slob khri tha dznyA nas bkod pa'i rnam thar na yod ces bshad pas/ de gnyis mkhan po gcig par sems te/ mkhan po ye shes
bzang po'i mtshan gyi/ ye shes zhes pa de ye shes 'od la sbyar zhing / bzang po de lo chen rin bzang la sbyar 'dug pa'i phyir snyam mo/ de lta bu'i mkhan po de yang / zhang
zhung pa rgyal ba shes rab la/ 'dul ba'i sgrub brgyud kyi bla ma dharma pA la/ pre ta ka ra gnyis/ bshad brgyud kyi bla ma dznyA na shrI bha dra dang / shrI bhu su taE
shan ti gnyis te bzhi yod pa'i/ dznyAn shrI bha dra ni/ ye shes dpal bzang po yin pas/ pan chen de nyid yin par sems so/gnyis pa ngos zin nas bstan 'dzin dang dgon gnas
rim par byon tshul la gnyis/ bstan 'dzin rim par byon tshul/ dgon gnas rim par byon tshul lo/dang po ni/ 'das lo nas da lta'i shing pho byi lo'i bar la sum stong drug brgya
go bdun lon pa'i tshe/ phyi dar sa mo bya nas lo bcu dgu pa me mo yos yan gyis sum stong dang brgya ru sleb cing / de yan chad du ni/ dbus gtsang mi bcus bstan pa la
bya ba byas pa yin la/ sum stong brgya nas nyis brgya ma zin gyi bar la lo pan su zhig byon zhes pa nas/ sum stong drug brgya pa nas bdun brgya ma zin bar 'di la mkhas pa
su zhig byon nas bstan pa la bya ba ji ltar byas snyam na/ 'di la drug yod pa'i/ dang po sum stong brgya zin nas nyis brgyar ma slebs kyi bar 'di la/ rgya lba'i bstan pa
sprin med kyi mkha' la rgyu skar gyi tshogs bkra ba lta bu zhig dar ba yin te/ de yang

'brog mi nas brgyud pa'i lam 'bras/ mar pa nas brgyud pa'i bka' brgyud/ 'brom nas brgyud pa'i bka' gdams/ dam pa nas brgyud pa'i zhi byed/ khyung po nas brgyud pa'i ni gu/
rmangs ra ser po nas brgyud pa'i pho gcod/ ma gcig nas brgyud pa'i mo gcod skor dang bcas pa'i phyi dar nyid la lhag tu 'phel ba'i gdams pa'i sgo chen po drug/ lo chen nas
brgyud pa'i yo ga'i chos skor dang bcas pa bdun dar/gzhan yang bde kye gsang gsum/ dus 'khor 'jigs byed de/ bla med kyi rgyud sde chen po lnga'i rgyud bshad man ngag khrid
rim sogs deng sang bod na grags pa'i phal po che zhig dus de tsam nas brtsam ste dar ba yin no/ zhes khong du chud par bya'o/de yang sum stong brgya pa'i skabs su thog
mar byon pa'i mkhas pa chen po bka' drin che ba ni/ lo chen rin chen bzang po ste/ sum stong brgya dang gsum du sleb pa'i lcags pho rta spyi lo 970 lor/ lo chen rin chen
bzang po bltams/ lo 'di phyi dar sa mo bya nas nyer gcig 'das pa'i nyer gnyis pa yin/ 'di nas deng sang bar la lnga brgya dang go lnga lon no/lo chen 'di la slob ma mang
du yod kyang / lo chung legs pa'i shes rab/ gur shing brtson 'grus rgyal mtshan/ grab pa gzhon nu shes rab/ gyi nor dznyA na dang bzhi la thugs kyi sras bzhi zer/pu rangs
pa an ston grags rin/ rgya ye tshul/ dgung pa dge bshes/ mar yul ba dkon mchog rtsegs bzhi ni/ lo chen dang lo chung gnyis ka'i slob ma yin/

myang stod rkyang po spe dmar gyi rkyang po chos blon/ shangs kyi sum ston ye 'bar/ myang stod lce gzher/ spang kha dar chung gi gzhon nu rgya mtsho bzhi ni gtso cher lo chung
gi slob ma yin/rngog ge sar dang / zangs dkar 'phags pa shes rab gnyis ni lo chung khong gi slob ma yin no/gnyal pa nyi ma shes rab/ smon 'gro'i mar pa rdo ye/ mnyan
ston tshul 'bar/ spang tshang pa seng ge rgyal mtshan bzhi la zangs dkar gyi bu bzhi zer ro/bsnur nyi ma 'od zer ni/ mnyal pa nyi ma shes rab kyi slob ma yin/glan chos 'byung
/ rtsa skya dkon mchog grags/ dmar chos rgyal/ sgang ston shes rab 'bum bzhi ni bsnur gyi slob ma yin te/ de dag gis gtso bor rnal 'byor rgyud kyi bstan pa spel lo/de
lta bu'i yo ga'i brgyud pa la/ yo ga stod lugs dang / smad lugs zhes gnyis su grags te/ lo chen gyi sku tshe'i stod la/ sangs rgyas zhi ba la gsan pa'i yo ga'i chos lugs/
sa cha smad dbus gtsang du dar ba yo ga smad lugs dang / sku tshe'i smad la dharma pA la la gsan pa'i yo ga'i chos lugs/ stod mnga' ris su dar ba la yo ga stod lugs zhes
'jog pas so/'di la mkhas mchog rdo rje rgyal mtshan gyis gzhan phan 'khrul sel las/ shraddha nas brgyud pa'i kha chen mkhan po'i lugs dang / dha rma pa la la gsan pa'i
rgya gar shar phyogs pa'i lugs zhes pa'i tha snyad 'thad kyi yo ga stod lugs

dang smad lugs zhes pa'i tha snyad rje btsun gong mas bshad pa med cing / sangs rgyas zhi ba ni lo chen dang phyi lo nas mjal ba'i panDi ta yin gyi/ sku tshe stod kyi bla ma
gtan nas ma yin zhes sogs gsungs te/ 'di la kho bos da dung dpyad par byas nas 'di yin smra bar spro'o/'dul ba stod lugs dang / smad lugs kyi bshad bka' lag len sogs kyang
lo chen 'di'i sku ngo la dar ba yin te/ de yang smad 'dul ni/ bstan pa snga dar gyi rgyun g.yo smar gtsang gsum dang bla chen dgongs pa rab gsal la/ mi bcus sdom pa blangs
te/ smad mdo khams nas dbus gtsang du rim gyis 'phel ba'i 'dul ba'i bstan pa'i rgyun 'di la grags shing / de la gzus yan chad du smad 'dul la bshad bka' cung zad ma
gtogs pa cher med mod/ lo chen 'di'i sku tshe'i stod tsam la gzus rdo rje rgyal mtshan gyis 'dul ba la bshad pa rgya cher mdzad pa'i slob ma dbus gtsang pa'i gzus kyi bu
chen bzhi/ de la bla ma rnam gsum/ de las rgya 'dul/ de las slob ma ka bzhi/ de las bya 'dul/ de las rtsis 'dul sogs las brgyud de bshad pa rgya cher 'phel bas so/de dag
kyang ji ltar snyam na/ mi bcu'i nang tshan klu mes kyi mkhan bu ka ba bzhir grags pa'i gru mer la mkhan bu gsum ste/ gra phyis kyi klungs legs pa'i shes rab/ gra phyis
kyi skor shes rab 'byung gnas/ gzus rdo rje rgyal mtshan dang gsum mo/gzus la bu chen bzhi ste/ sbos tshul khrims 'byung gnas/ glan tshul khrims byang chub ste dbus pa gnyis/
sne po pa grags pa rgyal mtshan dang /

'dzim pa shes rab 'od zer te gtsang pa gnyis so/dang po sbo tshung tshul 'byung gi slob ma ni/ nyang 'tshams pa rin chen bla ma/sne bo pa grags rgyal gyi slob ma ni ko khyim
pa ye shes bla ma/'dzin ('dzim) pa sher 'od kyi slob ma ni/ zhang zhung pa rgyal she dang / sog tshul khrims bla ma gnyis so/de lta bu'i bla ma gsum gyi slob ma ni/ rgya
'dul dbang phyug tshul khrims/rgya la bu chen ka ba bzhi ste/ 'dar 'dul 'dzin/ mtha' bzhi brtson 'grus 'bar/ jo gdan nag po dar tshul/ rma tsho byang chub rdo rje 'od/rma
tsho'i slob ma ni bya 'dul brtson 'grus 'bar/de'i slob ma ni rtsis 'dul gzhon nu seng ge'o/stod 'dul ni/ lo chen dang bla ma ye shes 'od kyi sku tshe'i smad la/ rgya gar
shar phyogs kyi panDi ta dharma pA la spyan drangs 'dul ba'i bstan pa spel ba las/ mkhan bu pa la rnam gsum ste/ sa dhU pA la/ gu na pA la/ pradznyA pA la'o/ pradznyA
pA la'i mkhan bu zhang zhung pa rgyal ba shes rab ste/ des dharma pA la nyams len dang / bram ze 'dul 'dzin pre ta ka ra la phyag len bslabs pas sgrub rgyud kyi bla ma rnam
pa gnyis/shrI dznyA na bha dra dang / shrI su bhu dhi shanati la gzung gi bshad pa gtso bor gsan pas bshad brgyud kyi bla ma gnyis so/de ltar 'dul ba la brgyud pa gnyis
yod pas stod 'dul ba rnams ni/ rgya gar nas bshad sgrub kyi brgyud pa bar ma chad pas phyag len dang bshad pa

sogs khungs btsun la/ smad 'dul ba rnams ni/ gzus dang bla ma rnam gsum dang rgya 'dul la sogs pas bshad pa mang dag mdzad kyang / rang bzo ma gtogs brgyud pa med pas khungs
thub med do zhes zur za bar mdzad de/ zhang zhung pa rgyal she'i slob ma zhing mo che pa byang chub seng ges mdzad pa'i brgyud rim gyi yi ge las/ bslab pa gsum las tshul
khrims kyi//bslab pa ston pa 'dul ba yin//sde snod brgyud pa gnyis yin te//phyogs snga ma dang phyi ma'o//dang po bod kyi brgyud pa ste//dge slong rdo rje rgyal mtshan
gyis//slob dpon med phyir gzhung rnams la//lta rtog byas nas bshad pa mdzad//de la slob pa rnam pa bzhi//dge slong tshul khrims 'byung gnas dang //tshul khrims byang chub
dbus kyi'o//dge slong grags pa rgyal mtshan dang //shes rab 'od ni gtsang gi'o//dge slog tshul khrims bla ma ste//tshul khrims 'byung gnas slob ma ni//dge slong rin chen
bla ma'o//de gnyis slob ma che ba'i mchog//dge bshes dbang phyug tshul khrims yin//de yis blo yis brtag byas nas//dgag dgos rgyu mtshan mang po byas//tshul khrims bla mas
yan lag dang //spyi don bsdus don bam po gsum//blo yis brtags nas yi ger bkod//de dag slob ma che ba ni//ye shes rgyan gyis mgo bsgre byas//slob dpon sun dbyung blo yis
rtog//rgya gar brgyud pa med pa yin//de ni phyogs snga 'god pa'o//zhes smad 'dul la phyogs snga brjod nas dgag pa mang dag mdzad rjes rang lugs 'jog pa na/phyi ma mnga'
ris 'dul 'dzin la//rgya gar brgyud pa yod par bzhed//de yang sgrub pa'i brgyud dang ni//bshad pa'i brgyud

dang rnam pa gnyis// sgrub pa'i brgyud pa 'di lta ste//lha rgyal bla ma ye shes 'od//'jam dpal sprul par rab grags pa//de ni rtsa rgyud chen po las//lung bstan thob pa tho
ling gi//dpe med lhun grub gtsug lag khang //bzhengs nas rgya gar shar phyogs nas//mkhas btsun snyan pa'i 'brug sgra can//grags pa rgyal mtshan mthon po yis//kun la gsal
bar gyur pa yi//dharma pA la zhes bya ba//ye shes 'od kyis spyan drangs nas//thugs rje nyi mas rgyud skul nas//bstan pa rin chen gnas bya'i phyir//mkhan po mdzad nas sgrub
brgyud spel//de yi mkhan bu'i gtso bo gsum//dge slong sa dhu pA la dang //jo bo gu na pA la dang //dge slong pradznyA pA la'o//pradznyA pA la'i mkhan bu ni//zhang zhung
yul gyi 'dul ba 'dzin//dge slong rgyal ba'i shes rab ste//tshul khrims g.yag gi rnga ma dang //mig gi 'bras bu bzhin du bsrungs//yon tan rang bzhin thams cad kyi//rgyur
gyur 'dul ba'i sde snod las//mang du thos shing nges byas pa//snyan pas nam mkha' sa steng khyab//thugs rje'i sprin las chos char phab//rab byung tha ma'i rgyud spangs nas//bstan
pa rin chen rgyas mdzad pa//zhes sogs bshad pa ltar yin no//des na 'dul ba smad lugs kyi bshad pa ni/ gzus rdo rje rgyal mtshan nas gtso bor dar bas lo chen gyi
sku tshe'i stod nas dar la/ stod lugs ni dharma pA la'i mkhan bu pA la rnam gsum nas dar bas/ lo chen gyi sku tshe'i smad nas dar ba yin no/ zhes shes par bya'o/de lta bu'i
lo chen des mnga' bdag %lnga sde'i srog gis% (lha lde btsan gyi) slob dpon mdzad/ panDi ta'i bla ma bdun cu rtsa lnga bsten/ dgung

lo dgu bcu rtsa brgyad bzhugs/ rmang lo tsA ba dge ba'i blo gros sogs zhu chen pher ba'i slob ma lo tsA ba bcu lhag byung / bstan pa phyi dar gyi mdo sngags kyi bka' drin phal
cher khong gi ngo la byung /stod 'dul ba'i gtso bo zhang zhung rgya she'i slob ma ni/ dpal 'byor shes rab dang / tshul khrims blo gros la sogs pa yin/dpal 'byor shes
rab 'di ni/ pu rangs lo chung grags mchog sher dang / lo tsA ba gzhon nu mchog gi slob ma yin/pu rangs lo chung 'di ni/ shrI khang dmar gyi gad logs su/ sku lus 'di nyid
kyis mkha' spyod du phebs/ khong dang lo che chung du sdebs pa'i lo chen ni mar pa do pa chos kyi dbang phyug yin/khong gi slob ma dmar chos kyi rgyal mtshan/ de'i dbon po/
thub pa shes rab/ de'i dbon po dmar chos rgyal yin/ de dag slob rgyud dang bcas pa 'khor lo bde mchog gi bstan pa la gtso bor bka' drin che'o/lo chen rin bzang gi rjes
la/ gtsang phyogs 'dir sngags kyi bstan pa spel ba la 'brog mi lo tsA ba snga ba yin te/ stod smad kyi yab mched mjal dus las lo gnyis pa/ ga ya dha ra dgung lo nyis brgya
dang zhe gcig bzhes pa/ 'das lo nas sum stong brgya dang nyer lnga 'das pa'i nyer drug pa chu mo sbrul spyi lo 993 la 'brog mi bltams/ chu sbrul de nas deng sang ni lo
lnga brgya dang don gnyis pa yin la/ lo 'di phyi dar sa mo bya nas zhe lnga pa yin zhing / lo chen las nyer gsum gyis gzhon pa tsam mo/de yang bod kyi rgyal po smad kyi
lde gsum po grom pa lha rtse na bzhugs

pa'i tshe/ rgyan gong du lo ston rdo rje dbang phyug la bka' stsal te/ mkhan po rgya shAkya gzhon nu/ slob dpon se ye shes brtson 'grus/ gsang ston nyang rdo rje rgyal mtshan
la sogs pa'i dge slong bdun/ dge tshul gnyis/ dge bsnyen gcig dang bcu spyan drangs te grom pa rgyang du dge 'dun gyi sde btsugs pa'i dus su/ rab tu byung ba phyed dang
sum brgya tsam 'dus pa'i nang nas/ 'brog mi lo tsA ba shAkya ye shes/ stag lo tsA ba gzhon nu brtson 'grus/ leng ye shes gzhon nu gsum/ mkhan slob rgyal po dang bcas pas
rgya gar du chos slob tu btang / bstan pa'i rtsa ba yin pas 'dul ba/ bstan pa'i snying po yin pas phar phyin/ bstan pa'i nying khu yin pas gsang sngags slobs shig ces bkas
rab tu gdams pa las/ 'brog mis mkhas pa sgo drug dang / dpa' bo rdo rje las mdo rgyud kyi zab don blangs/ khyad par phyis ga ya dha ra bod du byon pa las/ gsung ngag
rin po che'i bdud rtsi bzhes nas/ bstan pa spel ba'i slob ma'i gtso bo/ man ngag tshar ba gsum/ rgyud tshar ba lnga/ grub pa thob pa bdun sogs byung ba'i/ dang po lha btsun
ka li/ 'grom de pa ston chung / se mkhar chung pa'o/gnyis pa ni/ sa skya pa'i 'khon dkon mchog rgyal po/ 'phrang 'og gi dbrad dkon mchog rgyal po/ mnga' ris pa gsal ba'i
snying po/ lha rtse'i khyi ljang dbu dkar ba/ shangs kyi brag we so nag pa dang lnga'o/gsum pa ni/ sgyer sgom se'o/ gshen sgom rog pa/ dbus pa drod (grong) po che ste
pho gsum dang / sham (shab) mo lcam gcig 'phyad mo nam mkha'/ srad mo ko ne/ stod mo rdo rje mtsho ste mo lnga'o (bzhi'o)/

bla chen 'di'i bka' drin la ma rgyud kyai rdo rje'i bka' srol las/ rgyud gsum man ngag dang bcas pa'i zab don lhag par dar ro/ 'di'i grub thob gsum gyi sgyer sgom dang / gshen
sgom gnyis ni/ gtsang sgyer bu ba dang / rta nag pa yin pas/ 'grom de pa'i slob ma se rog gnyis dang cung mi gcig pa 'dra ste/ de pa'i slob ma se rog gnyis kyis bla chen
la chos kyi bka' drin thob pas/ dngos grub cung zad re thob ces bshad kyi/ grub pa thob ces ma bshad pa'i phyir ro/des na se rog gnyis ni dbus pa smra ra ser po can (rmangs)
dang / nag po can zhes zhwa lugs 'chad pa ltar dag par sems so/mdor na bla chen 'di/ ga ya bltams pa'i chu mo sbrul nas nyis brgya dang bzhi bcu 'das pa'i chu mo
sbrul la sku bltams/ sku gzhon nu la rgya gar du byon/ nA len drar/ mkhas pa sgo drug sogs lo brgyad dang / dpa' bo rdo rje la lo bzhi dang / bal por pham mthing pa lo gcig
bsten te lo bcu gsum rgya bal du gsan sbyong sogs mdzad/ phyis zhe dgu lon pa lcags mo sbrul la/ ga ya dha ra dang thog mar mjal/ gsung ngag rin po che'i bka' drin lo
gsum du nod/ nga gnyis bzhes pa chu mo lug la/ ga ya rgyud gsum sogs bsgyur/ drug cu re gsum yan chad la/ gsan sbyong dang 'chad pa sogs kyis bstan pa spel nas/ de nas chos
dbyings su ma gshegs bar du gtso bor slab pa mdzad/ brgyad cu rtsa lnga lon pa'i tshe/ sku lus ma spangs par 'ja' lus su dgongs bzhed pa la/ rten 'brel cung zad la brten
nas bar dor mchog gi dngos grub brnyes pa ste/ de lta bu'i bla chen ma dros pa'i chu gter chen po

las bka' babs kyi chu rgyun chen po bzhi bab pa'i rgyun 'dzin par byed pa ni rje btsun sa skya pa chen po ho na yin te 'og nas 'chad par byed do/zha lugs pa rnams kyis 'brog
mi rgya gar du lan gnyis byon pa'i dang po la/ shan ti pa sogs kyi drung du lo brgyad bzhugs/ dpa' bo rdo rje dang zhal mjal dbang zab mo'i drin thob tsam byas nas bod
du byon/ slar rgya gar du byon dpa' bo rdo rje'i drung du lo bzhi bzhugs zhes 'chad par byed do/de nas mar pa snga ste/ sum stong brgya dang zhe bzhi 'das pa'i zhe lnga pa
chu pho byi spyi lo 1012 lo mar pa bltams/ 'phags yul du lan gsum byon/ bka' babs kyi bla ma bzhi'i zab don bdud rtsi'i bcud thob pa til lo pa'i dngos slob nA ro pan chen
gyi gsung gi bdud rtsi longs spyad pas/ bka' brgyud ces pa'i sgra bo che 'di khong nas dar ba yin la/ de yang til lo pa la bka' babs bzhi ji ltar byung na/ phyag rdor/
sa ra ha/ lo hi pa/ dem ki pa las brgyud pa dang po phyag chen gyi bka' babs byang chub sems dpa' blo gros rin chen/ klu sgrub/ ma tang gi las gnyis pa pha rgyud kyi bka'
babs/ mkha' 'gro ma su ma ti/ thang lo pa shing lo pa/ karna ri pa las gsum pa ma rgyud kyi bka' babs/ birwa pa/ domabhi pa/ bi na pa/ la ba pa/ indra bu ti las bzhi pa'i
bka' babs so/ de yang til brdung zhing dngos grub brnyes pas til lo pa zhes bya'i/ tre lo pa zhes dang / te la ste zhes pa'i glu len te le pa zhes 'chad pa ni ma dag pa
kho na'o/de lta bu'i mar los/ 'phags yul du bla ma brgya rtsa brgyad/ bshad srol 'dzin pa lnga bcu/ snang ba 'gyur nges bcu gsum/ khyad par du

'phags pa'i bla ma bzhi rnams brten pa las/ phyi ma bzhi ni/ byang phu la ha rir nA ro pa bsten/ rgyud kyai rdo rje bsre 'pho gsan/ nub lakShe trar dpal ye shes snying po bsten/
rgyud gsang 'dus dang sgyu lus 'od gsal gsan/ lho dug mtsho khol mar dpal zhi ba bzang po bsten/ rgyud ma hA ma ya dang dbyibs rnal 'byor gsum gsan/ shar chu bo gangga'i
'gram du mai tri pa bsten/ rgyud bstod pa glu blangs dang phyag chen gsan no/'di la slob ma'i mchog/ sras dar ma mdo sde pa grong 'jug gi bka' babs/ dol gyi 'tshur
ston dbang nge la 'pho ba'i bka' babs/ gzhung gi sngog chos sku rdo rje la bshad rgyud kyi bka' babs/ gtsang rong gi mes ston chen po la 'od gsal gyi bka' babs/ gung thang
gi mi la ras pa la bde drod kyi bka' babs so/ phyi ma 'di bzhi la brnyes pa'i bu bzhi'am/ ka chen bzhi zhes grags te/ snga ma gsum gyis bde kyai sogs bshad pa'i srol bzung
/ mi las bka' babs bzhi'i gdams pa'i bcud sgrub pa'i srol bzung ba yin no/gzhan yang / chu gong dpal/ dri mi'i bu chung / dol pa gag ston/ dge bshes khe gad pa bzhi la
bka' babs bu bzhi zer/'dam gyi mar pa mgo legs/ sgyer phu'i klog skya jo sras/ 'phan yul nya ma dpal mo/ rkyang ro zhang ston bzhi la las can gyi slob ma bzhi zer/mar lo
'di 'brog mi bas lo bcu dgus gzhon zhing / rang lo bco lnga pa la mu gu lung du 'brog mi la sgra thad klog sogs bslabs/ phyis rgya gar du lan gsum pa byon pa'i tshe rang
lo zhe gsum pa yin la/ de jo bo bod du byon pa dang lam du mjal mthar rang lo gya bzhi pa tshes bcu'i nyin dag pa'i

zhing du gshegs so/ des na 'di byon pa'i chu pho byi lo nas da lta'i bar du lo lnga brgya dang nga gnyis lon/ lo 'di phyi dar sa mo bya nas re bzhi pa yin zhing / 'di dang
gra pa mngon shes dgung mnyam dang / khu rngog 'brom gsum gyi zlas phye ba'i khu ston brtson 'grus g.yung drung dang / nag tsho lo tsA ba tshul rgyal ba gnyis 'di bas lo
gcig gis bgres pa yin zer ro/bka' rgyud bsod nams rgyal mtshan gyi gser 'phreng las 'di shing pho byi lo par mdzad 'dug/ 'di dang thog mtshungs tsam la 'gos lo yang byon
te/ khong gi bka' drin las gsang 'dus 'phags lugs kyi rgyud man ngag rnams dar ba yin/ 'di ni rgyal po khri srong lde btsan gyi blon po mgos khri bzang yab lhag gi brgyud
pa ste/ de yang / mgos de'i sras/ mgos khyung rgod rtsal dang / rdo rje rtsal gnyis byon pa'i yab dang / khyung rgod rtsal gyis rgya 'jam dpal gsang ba'i sbyin bdag mdzad/
'jam gsang 'dis lo brgyad cu rtsa brgyad bzhugs/ mnga' bdag khri ral sogs kyi bla ma yin/mgos khyung rgod rtsal gyi sras/ mgos ri sprin/ g.yung dpal/ don rin shes rab
'phel bzhis/ rgya 'jam dpal gsang ba'i sras/ rgya jo sras yang dag skyabs sogs bzhi'i sbyin bdag mdzad/mgos ri sprin gyi sras/ mgos nas dar/ don rin/ rgyal rgyal gsum gyis/
jo sras yang dag skyabs kyi sras/ jo sras bdud 'joms kyi sbyin bdag mdzad/mgos nam dar gyi sras/ mgos g.yung drung skyabs/ ye shes skyabs/ btsun chung dang gsum byung
ba'i/ mgos btsun chung ming sring mthun pa la/

sring mo sbrum/ ngo tsha nas shangs la 'thon/ rtag nag tu chags/ lhas ra gcig tu btsas pa'i ming / ming sring ngo tsha mnol bas khug pa/ lhas su btsas pas lhas btsas te/ mgos
khug pa lhas btsas zhes yongs su grags pa de'o/deb sngon las/ rta nag phu'i khug pa zhes par btsas pas khug pa dang / lhas skyabs pas lhas btsas zhes bya ba yin gyi/ snga
ma de ltar du 'chad pa blun po'i gtam mo zhes bshad/ gang na'ang / bstan pa phyi dar gyi chos log sun 'byin pa la/ lo chen rin bzang gi rjes nas 'di bka' drin che ba
yin te/ rab dbye las/ de dag 'das pa'i 'og tu yang // chos log 'ga' zhig 'phel ba'i rgyus// lhas btsas zhes bya'o lo tsA ba// des kyang sngags log sun 'byin pa// zhes bya'i
bstan bcos mdzad nas ni// chos dang chos min rnam par dbye// zhes bshad pas so/de nas 'grom ('brom) ston pa snga ste/ sum stong brgya dang zhe dgu 'das pa'i lnga bcu pa
me mo sbrul spyi lo 1017 la 'brom ston pa bltams/ lo de nas lnga brgya dang zhe bdun song zhing / phyi dar sa mo bya nas drug cu rtsa dgu lon/ 'di mar pa lo tsA bas lo
lngas gzhon/rgyal ba'i bka' thams cad kyi snying po/ skyes bu gsum gyi lam rim/ gdams ngag tu dril nas nyams su len pa'i bka' gdams zhes pa'i snyan grags can te (de) khong
gi bka' drin las dar ba yin la/ 'di'i brgyud 'dzin la phyis bka' gdams gzhung pa dang / gdams ngag pa gnyis su grags te/ deng sang 'di'i slob ma'i gtso bo thugs sras sku
mched gsum zhes

grags pa'i/ pho chung ba (phu) gzhon nu rgyal mtshan/ pu to ba rin chen gsal/ spyan mnga' (snga) ba tshul khrims 'bar dang gsum las/ pu to ba ni bka' gdams gzhung drug la 'chad
mnyan dang / skyes bu gsum gyi lam rim la sgrub pa zung 'jug tu mdzad pas gzhung pa dang / spyan snga ba ni sgrub pa gtso bor mdzad nas gdams ngag pa zhes bya'o/de la
gzhung drug ni/ skyes tshoms dad pa'i gzhung / sa rgyan ting nge 'dzin gyi gzhung / spyod dus (btus) spyod pa'i gzhung ste rim pa ltar/ skyes rabs dang ched du brjod pa'i
tshoms gnyis/ byang sa mdo sde rgyan gnyis/ spyod 'jug dang bslab btus gnyis so/skyes bu gsum gyi lam rim ni/ dal 'byor rnyed dka'/ 'chi ba mi rtag pa/ las rgyu 'bras
gsum gyi sgo nas/ 'bras bu lha mi'i go 'phang thob pa'i phyir du las 'bras kyi spang blang tshul bzhin byed pa ni/ mngon mtho'i theg pa ste skyes bu chung ngu'i lam/ 'khor
ba'i nyes dmigs bsam pa'i sgo nas lta ba bden bzhi dang rten 'brel bcu gnyis rtogs te/ 'bras bu 'khor ba spangs pa'i myang 'das tsam thob par byed pa ni/ theg dman gyi
lam ste skyes bu 'bring gi lam/ byams snying rje byang chub sems kyis rgyud sbyangs nas 'bras bu gzhan [don] du sangs rgyas thob par byed pa ni/ theg chen gyi lam ste skyes
bu chen po'i lam zhes bya ba yin no/kha cig/ 'brom nas pu to ba las brgyud pa la gzhung dang / dgon pa ba nas sne'u zur pa la brgyud pa [la] gdams ngag pa zer ro/de lta
bu'i 'brom des/ rang lo so brgyad pa la mnga' ris su jo bo rje

dang mjal/ de nas brtsams te jo bo gshegs pa'i bar lo bcu gsum du jo bo dang 'bral med mdzad/ jo bo gshegs pa'i phyi de lug gi lo la snye thang du dgongs rdzogs sogs bsgrubs/
de'i phyi de sprel lor rwa sgreng btab nas/ rang lo drug cu'i bar lo dgu'i ring la bka' gdams pa rin po che'i bstan pa gsal bar mdzad do/'brom gyi rjes nas 'brog mi'i
slob ma man ngag 'dzin pa se mkhar chung pa dang / rgyud 'dzin pa 'khon dkon mchog rgyal po snga ste/ de yang sum stong brgya dang nga bdun 'das pa'i nga brgyad pa shing
mo glang spyi lo 1025 la se mkhar chung pa bltams/ rang lo dgu bcu rtsa brgyad pa'i bar du bzhugs shing / lo bco brgyad kyi bar du 'brog mi'i zhabs pad bsten/ 'brog mi'i
gsung ngag gi bstan pa 'dzin pa la bka' drin che zhing slob ma'i mchog kyang gsung ngag rab tu thob pa zhang ston sku mched/ 'bring du thob pa zha ma lcam sring / tha mar
thob pa spen thog sgom chen gsum mo/sum stong brgya dang re drug 'das pa'i re bdun pa shing pho khyi spyi lo 1034 la 'khon dkon mchog rgyal po bltams/ 'brog mi'i thugs sras
gzhung 'dzin pa chen por gyur/ rang lo bzhi bcu pa la dpal ldan sa skya bod gangs can gyi rdo rje gdan chen po btab ste/ rgyud man ngag gi bstan pa gsal bar mdzad/ dgung
lo re dgu chu pho rta dbyug zla'i tshes bzhi la gshegs zer/ 'di bltams pa'i shing khyi nas lo lnga brgya dang sum cu lon zhing / phyi dar sa mo bya nas drug cu rtsa dgu
lon no/'khon gyi rjes nas/ rje mi la snga ste/ sum stong brgya dang don gnyis

'das pa'i don gsum pa lcags pho 'brug spyi lo 1040 la mi la bltams/ lo 'di phyi dar sa mo bya nas go gnyis pa yin la/ 'di nas da bar la lnga brgya dang nyer bzhi lon/ 'di dang
ba ri lo tsA ba dgung mnyam yin zer ro/ dka' brgyud bsod rgyal gyis chu pho 'brug lo par mdzad 'dug/ gang na'ang / rang lo so brgyad pa nas zhe bzhi pa'i bar du/ mar
lo'i drung du dka' spyad dang zab don gyi snying po blangs/ zhe lnga pa nas rdzong drug sogs su sgrub pa dang gzhan don kho na mdzad de/ brgyad cu rtsa bzhi pa yos lo rta
zla'i tshes bcu bzhi la dag pa'i zhing du gshegs/ 'ga' zhig las bya lo nas rta pa'i nyer bdun la gshegs zer ro/'di la slob ma'i mchog nyi zla lta bu ni/ ras chung pa dang
/ dwags po lha rje gnyis yin la/ ras pa mched brgyad ces grags pa ni/ ras chung rdo rje grags pa/ ngam rdzong ras pa/ 'bri sgom ras pa/ se ban ras pa/ ras pa zhi ba 'od/
khyi ra ras pa/ ras pa bde skyong / ra rdzi ras pa rnams so/'di la rnam thar mi gcig pa brgya dang nyer bdun yod zer te/ sgrub brgyud kyi bstan pa nyi ma shar ba lta bu
de/ 'di kho na'i drin yin no/thugs kyi sras ras chung pa ni/ mi la'i zhe lnga pa shing pho byi ba la bltams/ lo bcu gsum pa la mi la'i zhabs la gtugs/ 'phags yul du byon/
lus med mkha' 'gro'i chos skor dgu'i gzhi mar pa nas mi la la zhus kyang / sngar mar pa la yang mi bzhugs te/ nA ro mi tre'i dngos slob ti phu pa las khong gis bslangs
te mi la la phul/ mi las ngam rdzong la gnang zhing

de nas 'phel ba la ngam rdzong snyan brgyud dang / ras chung pa las brgyud pa la ras chung snyan brgyud ces grags te/ mdor na ras chung pas lo don brgyad kyi bar du bzhugs
shing / bde mchog snyan brgyud ces pa'i chos zab mo de gtso bor khong gi bka' drin yin/'ga' zhig bde mchog snyan brgyud ces rdzun ma kho na yin zhing / rje mar pas kyang
nA ro pa'i zhabs ma zin ces 'chad pa yod mod/ snyan brgyud zab mo blo yul du ma shong ba'i gtam yin te/ kho bo ltar na/ rje mar pas rgya gar du lan gnyis dang gsum dang lnga
byon zhes 'chad pa gang ltar yang / lan dang po byon pa'i tshe na nA ro ta pa'i zhal gyi bdud rtsi ci rigs pa thob la/ lan mtha' ma byon pa'i tshe/ a ti sha mnga' ris
nas dbus su byon pa dang lam du mjal zhes pa 'di phal cher mthun la/ jo bo bod la phebs kar nA ro pa zhi bar gshegs pa'i gdung yang jo bo'i phyag tu byon nas/ da lta snye
thang na yod ces a ti sha'i rnam thar na gsal nas (bas) de'i tshe mar los tha mal pa rnams dang thun mong du nA ro pa'i zhal mthong ba ma yin mod/ thun mong min pa'i dag
pa'i snang ba kho nas/ zla ba gsum gyi bar du/ nA ro ta pa'i zhal gyi bdud rtsi byin rlabs dang 'brel ba'i snyan brgyud kyi bdud rtsi thob pa yin no zhes kho bo smra ste/
bka' brgyud gser 'phreng 'ga' zhig las/ de'i tshe dge tshul shes rab seng ge'i zhal nas/ mar pa blo gros khyod na ning nas mi yong ba'i don ci yod bu byon tsa na pha mkha'
spyod la gshegs/ nA ro pa bzhud tsa na kyai rdo rje'i dkyil thang dang / rdo rje dril bu mar pa la byin cig gsungs nas bzhag yod/ snod dang ldan pa la rje btsun da lta
yang mjal

bas dad brtson skyed de tshol cig ces pa ltar btsal bas/ dngos dang rmi lam du ci rigs par mjal ba'i mthar/ phu la ha rir zla ba gsum du snyan brgyud kyi gdams pa dang lung
bstan sogs kyis gdams te nA ro pa mkha' 'gro ma'i rol mos bsus te mkha' spyod du gshegs/ phu la ha rir gtor mchod la sogs pa ci yang mi snang bar mar pa kho na lus gda'
skad do/ zhes bshad pa ltar ro/ 'on kyang 'di 'ja' lus su gshegs pas jo bo'i phyag gi gdung la sogs pa gdul bya 'ga'i snang ngor tsam ste/ 'di nyid dpal ldan sa skya pa chen
pos rnal 'byor dbang phyug dang mjal ba'i tshul ltar khong du chud na rtsod pa thams cad rang grol du kho bos rtogs so/ras chung pa la thugs sras bcu gsum zhes grags
te/ rgyal ba lo gtsang pa gsum/ rwa bla ma chos sgom/ sum pa chos rdor/ bur sgom nag po/ zangs ri ba/ 'gro sgom don grub/ gra byi (phyi) ba rdo rje 'od/ cung ston rgyal mtshan/
cung ston rgyas pa/ dge bshes khyung po/ lha rje lha 'bar dang bcu gsum mo/ mi la'i rjes la/ rje ga ya dha ra byon pa yin te/ sum stong brgya dang don gsum 'das pa'i
don bzhi pa lcags mo sbrul spyi lo 1041 la ga ya dha ra dang po bod du byon/ de yang spyir pan chen 'di 'das lo nas nyis stong gya drug dang / bi rU pa bltams pa'i me
sbrul nas stong dang drug 'das pa'i chu mo sbrul la sku bltams/ spyir rang lo sum brgya dang lnga bcu bzhugs pa'i nyis brgya brgyad cu rtsa dgu lon pa'i tshe/ 'brog mis spyan
drangs nas lan dang po byon/ lha rtse'i brag dang mu gu lung du lo gsum gyi bar du 'brog mi la kyai

rdor gyi rgyud kyi bshad pa dang gsung ngag rin po che'i bka' drin stsal te/ ga ya dha ra zhes grags te/ sprin 'dzin nam 'gro ba 'dzin pa zhes bya/ spyir 'di lan gsum byon
pa'i/ lan gnyis pa 'gos los spyan drangs te/ rgyud bshad dang / rnal 'byor dbang phyug gi sa dbang gi rab dbye la 'gos kyi sgyur mdzad pas gsung ngag gi cha shas cung zad
snang bar sems/'gos 'dis thog mar 'brog mi'i spyan sngar byon kyang sngon gyi 'brel pa med pa'i dbang gis ma mgu ste/ 'brog mi la 'gran bzod pa'i phyir mai tri pa spyan
'dren par brtsam pa las/ pan chen 'dis mai tri par zhal gyis 'ches nas 'gos dang lo pan du sdebs nas byon/ rjes su 'brog mi dang mjal/ phan tshun brda 'phrod nas 'brog mi
dang lo pan du sdebs zhes grags so/lan gsum pa gyi jo zla ba'i 'od zer gyis spyan drangs/ gyi jo'i slob ma 'ga' yar gyis mdzad pa'i rdo rje tshig rkang gi bshad pa dang
/ gyi jos bsgyur ba'i rdo rje'i tshig rkang dang / ga ya dang gyi jo'i slob ma nyos (gnyos) lo ston grags kyi ra li'i yi ge na yang gsung ngag gi brda chad mang po snang
bas/ lo tsA ba gnyis slob brgyud dang bcas pa la/ dbang dang 'grel ba'i gsung ngag gi cha shas cung zhig 'phel bar mngon/ gsung ngo/ 'on kyang yongs su rdzogs pa ni bla chen
kho na'i spyod yul lo/zhwa lugs pa dag/ ga yas lan bzhi byon pa'i dang po/ lo tsA ba gzhon nu shes rab kyis spyan drangs/ 'brog mi dang lha rtse brag la slob ma'i 'brel
rtags/ paNDi ta zla ba dmar po can zhes grags/ gnyis pa dang bzhi pa la ga ya dha ra dang / gsum pa 'gos kyis spyan drangs pa'i tshe paNDi ta sprin

gyi shugs can du grags pa zhes 'chad do/ gang na'ang lan rjes ma byon pa'i tshe/ bla chen 'brog mi zhi bar gshegs pas/ 'brog mi yod na bdag pha bu sgrub pa mnyam du byed pa
yin te/ zhes thugs la bcags pa'i gsung byon te/ dpal ldan sa skya btab nas lo so gcig pa sa chen gyis bcu gnyis pa bzhes pa'i chu mo lug gi lo/ mkha' reg thod pa'i yang
dben du 'od kyi gong bu'i 'pho ba'i 'da' kha ma'i sgo nas mkha' spyod du gshegs so/'ga' zhig/ bde mchog snyan brgyud ni mar pa do pas rgya gar skad thogs kyi chos brgya rtsa
brgyad brtsams pa'i nang tshan yin zhes dang / rngog gi gze ma ra mgo las/ ma mo'i brgyud lung dkrugs pa las// ga ya dha ra'i gser chos byung // zhes ci rtol gyi gtam
smra ba ni rgya gar gyi pan grub shraddha ka ra dang thub pas byon ni sogs kyis gsung ngag gi cha shas ji ltar rigs pa'i gtam blang ba ma thos shing / rang nyid la med pa
rgyu mtshan du byas pa'i bab col du shes par bya'o/dam pa sangs rgyas bod du lan lnga byon pa'i lan lnga pa ding rir gdan phab nas 'gro don mdzad ces pa'i dus skabs kyang
/ ga ya bod du byon pa'i skabs 'di tsam yin par mngon te/ de yang dang po mgrin thang las sgo nas tsA rir byon/ gnyis pa kha che nas mnga' ris su byon/ gsum pa bal po
nas byon pa na yar lungs kyi smang ra ser po dang mjal te de dang 'grogs nas gtsang du skyo bsod nams bla ma dang / smang ra ser po la gcod skor gnang / bzhi pa shab 'ug
ltag sgo nas dbus su rma so kam gsum sogs kyi don mdzad/ lnga pa ni de nas rgya nag tu byon lo bcu gnyis bzhugs nas slar

ding rir phyab phebs pa'o/de yang dam pa nas brgyud pa'i gcod skor la pho gcod dang mo gcod gnyis las/ dang po ni smang ra ser po nas brgyud pa dang / gnyis pa ni ma gcig nas
brgyud pa la zer ro/ma gcig ni gra pa mngon shes las rab tu byung zhing / dam pa dang skyo bsod nams bla ma gnyis char la gsan no/zhi byed kyi skor la brgyud pa snga phyi
bar gsum gyi dang po ni/ dam pas kha che dznyA na gu hye la gsungs pa'i zhi byed sgrol ma'i skor gsum la sogs pa ste/ dam pa dang kha che gnyis kas ong po lo tsA ba la
bshad pa dang / yang kha che bas pu rangs lo chung dang / des dmar chos rgyal la bshad pa'o/gnyis pa ni bod du lan bzhi pa byon dus dam pa rma dang / so dge 'dun 'bar dang
/ kam ye shes rgyal mtshan gsum la bshad pa'o/gsum pa ding rir lan lnga pa me mo glang la phebs nas dam pa 'phyar chen 'phyar chung / dam pa kun dga' sogs la bshad pa'o/
des na dam pa ding rir phebs pa'i me mo glang de/ ga ya bod la byon pa'i lcags sbrul nas lo bzhi'i gong gi me glang de tsam yin pa 'dra snyam mo/ga ya byon pa'i rjes
tsam la pu to ba byon pa yin te sum stong brgya dang don lnga 'das pa'i don drug pa chu mo lug spyi lo 1043la pu to ba bltams/ lo 'di phyi dar sa mo bya nas go lnga pa yin
zhing / sku mched gsum gyi spyan snga ba sa pho stag lo pa ste/ pu to ba las lo lngas bgres drug cu rtsa drug pa chu lug rmal po zla ba'i nyer gcig la gshegs/

phu chung pa lcags mo lug lo pa ste/ spyan snga ba las lo bdun gyis bgres dgung lo dun drug bzhugs/pu to ba gzus kyi bu chen bzhi'i glan tshul byang las rab tu byung zhing
/ rang lo nyer drug pa la rwa sgreng du 'brom dang mjal/ lnga bcu pa'i bar du sgrub pa la nyams len mdzad/ nga gcig pa nas don lnga'i bar du gzhan don mdzad/ pu to ba 'di
dang / bla ma rnam gsum gyi dngos slob rgya 'dul 'dzin/ dgon pa ba'i dngos slob kha rag sgom chung gsum thog mtshungs/ sku mched gsum gyis bka' gdams kyi bstan pa dar rgyas
su mdzad pa las/ phu chung pas sgrub pa kho na las gzhan don cher ma bskyangs/ pha wam ga pa sogs kyi slob bu 'ga' zhig las ma 'phel/spyan snga ba tshul khrims 'bar gyis
bka' gdams gdams ngag gi bstan pa gtso bor spel/ slob bu mang du 'phel ba las/ gtso bo stod lung pa rin chen snying po dang / bya yul ba gzhon nu 'od gnyis kyi stod lung
pa chu pho sprel lo pa ste/ phu chung ba lo gcig gis gzhon/ tshogs pa sum brgya tsam re bskyangs/ bya yul ba shing mo yos lo pa ste/ pu to ba las lo so gnyis kyis gzhon/
tshogs pa nyis stong bskyangs/slob ma'i mchog phyi'i chen po dgu/ bar gyi chen po brgyad/ nang gi thugs sras gsum sogs byon/ dgung lo re gnyis rta lo rmal po zla'i tshes
brgyad la gshegs/bya yul ba 'dis/ stod lung pa dang / spyan snga ba gnyis kyi nye gnas

yun ring du mdzad/ nang zhig thal ba 'bod du byon pas skas gdang gsum pa la phebs pa'i tshe bka' sde snod kyi don thugs la lam gyis byung / bla ma'i zhabs tog la yid ches te/
skye smad pa'i dge bshes 'di rnams bla ma'i zhabs tog la mi 'bad par thos pa kho nar 'bad pa 'di nor ba yin gsung skad/ po to bas tshogs pa stong re rgyun du bskyangs/
bka' gdams gzhung gi bstan pa gtso bor spel/slob ma'i mchog nyi zla lta bu'i thugs sras gnyis/ gzhan yang thugs sras brgyad de bcu las/ dang po ni glang thang pa rdo rje
seng ge dang / sha ra ba yon tan grags gnyis/ phyi ma brgyad ni/ gtsang nas ram sdings ma ba 'byung gnas rdo rje dang / snang gre las pa gnyis/ g.yor na be mon bu chung
ba dang rog smra zhur ba gnyis/ mnyam nas glang bya ru ba dang / mnyos (gnyos) bra gor ba gnyis/ g.yo ru na bya 'phrang ba dang grab pa gzhon nu 'od gnyis te brgyad do/de
dag las rog smra zhur ba dang / grab pa gzhon nu 'od kyis/ pu to ba'i gsung las zin bris byas pa las/ rim bzhin be bum sngon po dang / dpe chos rin spungs zhes grags la/
grab (brag) dkar bas dpe chos 'khrugs pa sdebs shing / lce sgom shes rab rdo rje dang / gro mo che pa bdud rtsi grags kyis gsal byed kyi 'grel pa yang mdzad do/glang thang
pa shing pho rta lo pa ste pu to ba las lo bcu gcig gis gzhon/ tshogs pa stong re [bskyangs] lo bdun cu bzhugs/sha ra ba lcags pho byi lo pa ste glang thang pa las lo
bcu drug gis gzhon/

gtum ston blo gros grags sogs tshogs pa sum stong drug brgya re bskyangs pa'i nang nas thugs sras bzhir grags te/ byin rlabs kyi bka' babs 'chad ka ba ye shes rdo rje 'dis
blo sbyong don bdun ma'i rtsa ba mdzad/ gzhung bshad kyi bka' babs stabs ka ba dar ma grags/ byang sems kyi bka' babs 'od 'jo ba gzhon nu yon tan/ longs spyod kyi bka' babs
rnal 'byor pa shes rab rdo rje dang bzhi'o/pu to ba'i rjes la/ jo bo a ti sha byon pa snga ste/ de yang sum stong brgya dang gya bdun 'das pa'i gya brgyad pa shing pho
rta (shing mo lug) spyi lo 1055la jo bo bod du byon/ lo 'di phyi dar sa mo bya nas brgya dang lnga 'das pa drug tu sleb pa'i lo de yin zhing / de'i tshe lo chen rin bzang
gis brgyad cu rtsa lnga na ro 'das nas lo bco lnga song 'dug  'brog mi drug cu rtsa gnyis/ mar pas zhe gsum/ 'brom ston gyis so brgyad/ 'khon dkon mchog rgyal pos nyer
gcig/ mi las bco lnga/ ga ya dha ra bod du byon nas bcu bzhi/ po tos bcu gnyis lon zhing / glang thang pa sku bltams pa tsam mo/'o na jo bo spyan ji ltar drangs shing / bstan
pa ji ltar spel snyam na/ bod kyi chos rgyal lha bla ma ye shes 'od kyis/ rang gis sku'i 'tsho ba 'di nyid kyi slad du btang zhing / de nyid slad du thob pa'i dbyig
gzhal du med pa yon du bgyis te/ de'i lhag bsam rin po che'i rgyun ltar btsun pa byang chub 'od kyis sbyor bas bzung nas spyan drangs pa ni 'di ltar yin te/ stod kyi mgon
gsum las khri bkra shis mgon gyis sras kho re dang srong nge gnyis kyi/ kho re la

sras de wa rA dza dang / na gA rA dza zhes bya ba gnyis mnga' ba'i/ yab sras gsum rab tu byung zhing / mtshan lha bla ma ye shes 'od ces grags pa des/ bstan pa rin po che gsal
bar dgongs te/ mnga' ris skor gsum gyi byis pa blo rab tu gsal ba bdun/ de dag gi g.yog bdun dang / nying g.yog bdun te/ bdun gsum nyi shu rtsa gcig gam/ sdom gsum rang
mchan ltar na byis pa blo gsal brgyad gsum nyi shu rtsa bzhi'am/ gang ltar na'ang / de dag bsags te/ kun snying gi chos tshol la shog ces dang / dam pa'i chos 'dul ba
tshol la shog ces dang / 'dus pa rnam gnyis kyi chos tshol [la] shog ces pa'i zhal bkod rnam pa gsum dang / kha che dharma pA la dang / rin chen rdo rje spyan 'drongs nas
(na) gser la ma rtseg ces rab tu gdams te bskul ba las/ lo chen rin chen bzang po dang / lo chung legs pa'i shes rab gnyis kyis 'phags yul kha che'i panDi ta dag las ji
ltar bzhed pa'i zab don ci rigs par thob kyang / re ba ji lta ba bzhin ma 'khums nas gtsang stag tshal gyi lo tsA ba rgya brtson 'grus bzang po/ dpal ldan a ti sha nyid gdan
'dren du mngags kyang / re ba'i 'bras bu ma rnyed par/ chos kyi phyir du gser sgrub pa la bzhud pas phas rgol ngan pas btson rar bcings pa'i tshe/ %srong nge'i% (yongs
grags su 'khor re'i) sras lha le (lde) [de'i] sras 'od lde byang chub 'od/ zhi ba 'od gsum las/ lha btsun byang chub 'od kyis/ sku'i tshad du longs pa'i gser gyis blu bar
brtsam pa las/ khong rang gi sku'i 'tsho ba la re ba'i 'bras bu bor te/ pan chen 'di nyid kyi phyir du bsngos pa las/ byang chub 'od kyi bka'i khur chen dang du blangs
te/

gung thang pa nag tsho tshul khrims rgyal ba pho nyar mngags te/ bod gangs ri'i khrod 'dir nye bar phebs pa'i rngo thogs pa lags so/de yang pan chen 'di shing pho rta la sku
bltams/ lo bdun rgyal khab tu bzhugs/ bcu dgu'i bar du gnyis spangs kyi spyod pa bskyangs/ bzhi bcu'i bar du mkhas grub kyi yongs 'dzin bsten/ drug cu'i bar du rgya gar
chos bzhin bskyangs/ re gcig pa shing pho rta lor stod mnga' ris su byon lo gcig bzhugs/ shar lam gtsang phyogs su lo gnyis bzhugs/ dbus su lo bcu bzhugs te don gnyis pa
me pho rta'i dbyug zla'i tshes bco brgyad la snye thang nas dga' ldan du gshegs so/'o na jo bo'i lam yig nag tsho'i gsung brgyud pa snar thang pa u pa dha ri dang mchims
thams cad mkhyen pa'i rnam thar na/ jo bo shing rta la sku gshegs zhes 'byung bas/ bod du chu rta la phebs par grub cing / 'brom gyi lam yig na'ang / chu pho rta'i lo la
bod du byon/ zhes bshad pa dang mi 'gal lam snyam na/ de dag ni yi ge ma dag pa la yid brtan bcas pas bab col te 'brom gyi lam rim bar ma na/ me pho rta'i lo la sku 'khrungs
nas zhes pa yang yod mod/ de ltar bris pa dang chu pho rta la bod du phebs pa bris pa gnyis 'gal ba'i phyir te/ drug cu skor gcig 'das pa'i lo rta thog mtha' dbang thang
gcig pa'i phyir ro/ yang deb sngon sogs las jo bo tshes nyi shu la gshegs zer ba yang ma dag pa 'dra'o/ de ltar jo bo mnga' ris su tho thing (ling) gi gtsug lag khang
du lo chen rin bzang dang mjal/ 'bel ba'i bka' mchid rab tu bgyis

te/ lo tsA ba chen po 'di rnams kyi don stan thog cig tu nyams su len na ji ltar bgyid gsungs pas/ so so'i sgrub thabs nas bshad pa bzhin byed pa lags mod zhus pas/ lo tsA
ba rtul nga bod du yong dgos pa 'dug/ thabs gcig gi steng du thabs thams cad ma tshang ba med par nyams su blangs chog gsungs pa la/ phyis kyi mkhas grub rje sogs/ bu ston
gyi gsung las de ltar bden na lo tsA ba ma rtul jo bo rtul gsung ba ltar yin pas gtam bya de ni lam yig gi ma dag pa yin te/ de ltar min na/ lha btsun pas bdag lha spyan
ras gzigs dang rgyud gsang ba 'dus pa mos pas de dang sgo bstun pa'i nyams len gcig zhu gsol ba la/ spyan ras gzigs sgoms la gsang 'dus bstim nas ma ni bsgrongs zhes gsung
bar rigs pa las/ gsang 'dus nas bshad pa'i spyan ras gzigs la gtso bo 'pho ba'i sgrub thabs ye shes zhabs lugs pa ji ltar bzhed pa ltar gnang ba'i phyir gsungs yod/ kho
bo ni jo bo dang / lo tsA ba gnyis ka'i gsung la gnad kyi snying po len par shes na 'gal ba med par sems so/ de lta bu'i lo chen dgung lo brgyad cu rtsa lnga pa zhig jo
bo rjes sgrub pa la btsud/ de nas go brgyad gyi bar du sgrub pa gtso bor mdzad/ klu skar rgyal btul ba sogs kyang / sgrub pa mdzad ring yin nam bsam mo/de nas jo bo rgya
gar la zhag bzhi nas phebs par chas pa'i tshe/ 'brom lo so brgyad pa zhig gis mjal/ bdag gi sngar gyi chos lam du ji ltar song zhes pa sogs dri ba gsum zhus/ khyod kyis
sngar bla ma'i phyag phyi bgyis pa kun lam du song / da kho bo la yi dam gyi lung bstan pa'i slob ma yin gsung

thugs yid gcig tu 'dres/ jo bo yab sras mjal ba'i lo 'di/ deb sngon sogs las bya lo yin zhes bshad pa ni/ 'brom rang gi lam yig la ma dpyad pa'i gtam ste/ lam yig las/ zla
ba dgu ru mnga' ris stod du bzhugs// rgyal po'i thugs dgongs thams cad rdzogs par mdzad// ces sogs dang / de ltar nga la bsten nas lo dgu dang // khu la bsten nas zla ba
brgyad dang ni// bar lam rnams su zla ba bzhi tsam dang // gtsang gi phyogs su lo gnyis nye bar gnas// dris pas dgung lo bdun cu don gnyis pa'i// rta lo dbyug dgu'i tshes
gcig nas brtsams te// bco brgyad bar du snyung tshul bstan pa la// 'brom ston kho na drung na mchis pa yin// zhes jo bos rta lo nas rta lo'i bar lo bcu gsum bod du bzhugs
pa'i/ 'brom gyis mthun pa'i rkyen sbyar nas o dgu dang / khus sbyar nas zla ba brgyad dang / bar lam gyi zhag sar zla ba bzhi ste dbus su lo bcu dang / gtsang gi skor la
lo gnyis te/ bcu gnyis bzhugs par bshad pas/ mnga' ris su lo ngo gcig las ma bzhugs par grub la/ khyed ltar na rta lo nas bya lo'i bar lo bzhi mnga' ris su bzhugs dgos
par byed dgos pa'i phyir ro/de nas 'brom gyis yul dbus kyi dge 'dun gyi bsngags pa gsol bas/ jo bo'i thugs slar tshur phrogs te/ 'brom gyis/ jo bo spyan 'dren pa'i pho nya
dge 'dun ngur smrig 'chang ba// shing rta dbyibs 'dra 'dzam gling gis// zhes sogs tshigs su bcad pa'i lcags kyus drangs te/ yang tho gling gser gyi lha khang du spyan 'dren
pas slebs/ de nas jo bo/ la stod byang gi mdog stod tsha sna phyag phebs/ de'i tshe/ khu ston rngog legs she sogs

drug gis/ thabs shes ya bral gyis 'tshang rgya 'am mi rgya/ byang sdom rten du sor sdom dgos sam mi dgos/ rdo rje slob dpon gyi dbang ma thob par rgyud bshad rung ngam mi rung
/ tshangs spyod kyis gsang sher gyi dbang blang du rung ngam mi rung / dbang ma thob par gsang sngags kyi spyod pa rung mi rung ste dri ba lnga zhus pas/ lha btsun pas
zhus te lam sgron gyis gtan la phab yod gsungs/ 'on kyang de dag la ji ltar gyi rnam par dbye ba ni sa lo tsA ba'i gsung bzhin du rtogs dgos so/de nas mang mkhar du se
ston dgra gcan 'dzin dm: sgra gcan 'dzin dang 'brog mis spyan drangs/ leng lo tsA bas sa snying lha khang la rab gnas zhus/ 'brong ngu la rtser phebs/ dpon po ri'i ngos 'brong
gnyis 'dug pa/ ma 'ongs pa na ma hA kA la gnyis kyis 'phrin las mdzad par lung bstan/ phyag 'tshal sgang du phebs/ sa dkar logs la phyag mchod rgyas par mdzad/ dhI:
yig bdun dang hUm yig gcig 'dug pa 'jam dbyangs bdun dang phyag rdor gcig ste brgyad kyis 'gro don spel bar lung bstan pa ni/ dpal ldan sa skya 'jam dbyangs bdun brgyud
ces grags pa ste/ de yang a ti shas lung bstan pa'i chu mo lug 'di nas lo bco brgyad 'das pa'i chu mo glang la sa skya btab/ sa chen/ sras bsod rtse/ grags pa/ dpal chen
'od po ste yab sras bzhi/ chos rje sa pan dang / zangs tsha ste sku mched gnyis/ 'phags pa ste bdun la 'jam dbyangs bdun brgyud zer/ kun mkhyen go rams sogs/ rigs gsum rnam
sprul gsum du phye ste/ sa chen spyan ras gzigs/ 'khon kun dga' 'bar dang bcas pa'i sa chen gyi sras bzhi/ sa pan sku mched/ 'phags pa dang bdun

'jam dbyangs/ 'gro mgon phyag na phyag rdor gyi rnam 'phrul zhes gsungs/kho bo'i yongs 'dzin rje btsun kha'u pa'i brgyud 'dzin rnams gong ma lnga dang / 'jam dbyangs don yod
rgyal mtshan/ chos rje bla ma dang bdun la 'jam dbyangs bdun brgyud ces 'chad pa yin no/de nas/ zha lugs (lu)/ tshong 'dus rnams rim par bgrod de nyan tshor zla ba gsum
bzhugs/ yol sku mched gsum la gnas rnyingsnying gi gnas khyad par can lung bstan/ jo bos nyan tsho nas dus tshes 'grig pa la gnas snying gi gtsug lag khang du me tog gtor
ba'i me tog gnas snying du babs pa mngon sum gyis mthong ba yin zer/de nas dbus kyi lha sa/ bsam yas sogs dang / gtso bor snye thang du mthil phab ste/ spyir chos kyi rtsa
ba skyabs 'gro/ byams snying rje byang chub kyi sems gnyis kyis rgyud sbyangs/ las rgyu 'bras kyi spang blang lhur len pa'i chos kyi gnad zab mo'i sgo phye/ khyad par
du 'brom ston la skyes bu gsum gyi lam gyi gnad nyams khrid du gdams pa'i sgo nas/ bod gangs can la bka' drin mchog tu stsal ba'i slob ma'i mchog/ mnga' ris nas lha bla
ma byang chub 'od/ lo rin chen bzang / rma dge slong (blo)/ nag tsho ste bzhi/gtsang nas 'gar 'gos yol gsum/ leng 'brog gnyis/ se ston sgra gcan 'dzin/ zangs gzhon nu 'bar
gnyis te bdun/lho brag nas phyag?chag khri mchog dang btsun pa dge sbyong gnyis/dbus nas rigs gsum gyi rnam 'phrul khu rngog 'brom gsum/khams nas rnal 'byor pa chen po
lung a mis (mes) byang chub/ dgon

pa 'dzeng dbang phyug rgyal mtshan/ rnal 'byor pa shes rab rdo rje ste rnal 'byor pa gsum/ phyag (phywa) dar ston pa dang bzhi'o/de dag las/ jo bo mnga' ris su bzhugs pa'i
tshe/ panDi ta las rgyu 'bras pa zhes dang / dbus gtsang du phebs pa'i tshe skyabs 'gro pa zhes grags pa'i bka' gdams pa zhes mtshan 'dogs pa med la/ phyis spyan ras gzigs
kyi rnam 'phrul 'brom ston pas rwa sgreng btab/ tshogs pa drug cu tsam re bskyangs pa'i tshe bka' gdams zhes grags shing / de'i thugs sras 'jam dbyangs rnam 'phrul pu to
ba/ spyan ras gzigs kyi rnam 'phrul phu chung ba/ phyag rdor rnam 'phrul spyan snga ba ste gsum man chad nas bka' gdams gzhung pa dang gdams ngag pa gnyis su grags/rab
dbye las/ bka' gdams gdams ngag lugs gnyis dang // zhes pa'i rang mchan las/ pu to ba dang sne'u zur las brgyud pa zhes pa ltar na/ 'brom nas po to ba las brgyud pa la gzhung
pa dang / dgon pa ba nas sne'u zur pa nas brgyud pa la gdams ngag pa zhes mtshan 'dogs par gsal lo/nag tsho tshul rgyal jo bo spyan 'dren pa la byon pa'i tshe rang lo
nyer bdun pa yin zer la/ gang na'ang lo bcu dgu ru jo bo bsten/ khong gi slob ma rong pa phyar sor ba/ de'i slob ma la rong pa bu bzhi zhes grags te/ de nyid slob rgyud
dang bcas pa la bka' gdams 'og pa zhes grags zer/de yang bya 'dul 'dzin brtson 'grus 'bar/ zhu lhan pa/ rnam 'phar ba/ rong rtag brtan pa bzhi/ sngar rma tsho byang chub
rdo rje'i bu chen yin pa

la phyis rong pa la gdams ngag gsan nas dad pa thob pas rong pa'i bu bzhi zer/bya 'dul 'dzin gyi slob ma ni seng ge'i mtha' can bzhi ste/ rtsis 'dul 'dzin gzhon nu seng ge/
rnal 'byor byang seng / rje mo chos seng / ka ba ston seng ngo/rnal 'byor chen po ni/ shing mo yos lo pa ste rang lo zhe gcig pa la nyan tshor jo bo dang mjal/ jo bo'i nye
gnas mdzad/ lan gcig nye gnas mi byed par gsol bas/ 'brom gyis a mes mi spro na/ mi byed du chug mdzod zhus pas/ jo bos nged rgya gar na lam sgrub pa la grogs rnal ma
gcig dgos te pho nya mo zhes bya ba dbang du byed pa'i las sgrub nas bkug dgos pa yin/ 'di yang pho nya os bkug dgos pa'i tshod yin/ nga rgya gar shar phyogs su skyes pa
dang / a mes mdo khams su skyes pa gnyis sngon gyi 'brel bas phrad pa yin/ da nga mgo bo 'di ltar song ba gcig 'jog phod dam gsungs pas/ a mes spyan chab phrul mdzad nas/
'o na ji srid bzhugs kyi bar nye gnas bgyi ba'i tshul gsungs/ jo bo'i zhal nas u pa sa ga (si ka) khyod bod dag re dga'/ 'di 'dra'i bsam pa bzang po yod pa gsung skad/ rnal
'byor pa'i dgongs pa la lan gcig bla ma'i zhabs tog kho na las sgom pa'i long skabs med snyam pa'i tshe jo bo'i zhal nas lus ngag yid gsum bla ma'i zhabs tog tu bkol
na sgom pa'i dmigs pa tsam mi dgos gsungs te sgom yang rnal 'byor pa las bzang ba ma byung / 'brom gyi rjes su rwa sgreng gi gdan sa mdzad/

slob ma'i mchog mang ra brtson 'grus 'bar dang / mtha' bzhi brtson 'grus 'bar gnyis so/dgon pa ba 'dzang dbang phyug rgyal mtshan ni me mo 'brug lo pa ste/ rnal 'byor pa chen
po las lo gcig gis gzhon/ bhi bcu pa la jo bo dang mjal/ rnal 'byor pa chen po'i rjes nas rwa sgreng gi gdan sa mdzad/slob ma'i mchog kA ma la shes rab 'od zer dang /
sne'u zur pa ye shes 'bar gnyis so/dgon pa ba nas sne'u zur pa la brgyud pa'i man ngag la bka' gdams gdams ngag tu bzhed pa de ltar na/ gdams ngag de/ jo bo nas dgon pa ba
la dngos su bka' babs pa zhig gam/ 'brom nas dgon pa ba la bka' babs gang zhig ces brtag dgos so/ de ltar brtag pa'i tshe jo bo nas dgon pa ba la brgyud pa'i 'khor ba 'jug
ldog nas brtsams pa'i lam rim dang / 'brom la brgyud pa'i dal 'byor rnyed dka' nas brtsams pa'i lam rim gnyis pa 'di/ bka' gdams gdams ngag lugs gnyis dang / zhes pa'i
gdams ngag lugs gnyis yin pas 'brom nas brgyud pa la yang gzhung gdams ngag gnyis char tshang ste 'khrul pa med do/de dag las sne'u zur pa ni chu pho rta lo pa ste/ pu
to ba las lo gcig gis bgres/ ka ma pa ni de nas lo skor gcig 'das pa me mo bya lo pa ste/ rngog lo chen po dang skyes lo gcig go/de lta bu'i bka' gdams kyi bshes gnyen re
res kyang tshogs pa brgya stong gi bar du bskyangs pas grangs tsam gyis kyang gangs can gyi klung shod thams

cad khengs pa tsam 'byung bar snang ngo/de ltar jo bo 'di nyid bod du phebs pa'i tshe/ panDi ta chen po gzhan la phan pa dang / birya tsandra dang / ye shes sgron ma ste panDi
ta chen po gsum/rgya gar nub phyogs kyi bdag po rgyal po sa'i sam ga dang / bod kyi nag tsho sogs rgya bod kyi 'khor sum cu rtsa lnga tsam zhig/ thog mar mnga' ris pad
ma'i gling dang / de rjes tho ling gser gyi lha khang du phebs ste/ rim pas dbus gtsang du bstan pa spel ba yin/ 'di dag gi gtam bya la mi mthung pa du ma snang yang jo
bo'i 'khrungs lo shing rtar byas pa dang bod du dus nam gyi tshe phebs pa ni dus gsal gzhir bzhag pa yin/ mnga' ris dbus gtsang du ji ltar bzhugs pa'i lo grangs ni 'brom
gyi lam yig tshad mar byas na/ lam yig dang rnam thar 'ga' zhig las dgung zla chu pho rta lo pa dang / mnga' ris su lo gsum bzhugs pa dang / bu ston rin po ches/ jo bo ga
ya dha ra'i snga rol du bod du phebs pa dang / deb sngon las/ bstan pa bsnubs pa'i lcags bya nas lo don bdun bstan pa med/ don brgyad pa sa pho stag la phyi dar byung /
phyi dar gyi sa pho stag nas lo drug cu rtsa lnga pa chu pho rta la jo bo bod du byon phyi dar sa pho stag nas/ jo bo byon pa'i bar la/ lo re lnga las ma song ba dang de'i
tshe lo chen rin bang gya lnga pa yin gsungs pa ma brtag pa ste/ lo chen ma 'khrungs gong du phyi dar byon nas lo mang dag song 'dug pa'i phyir ro de'i tshe mar pas lo
so gcig dang / 'khon dkon mchog rgyal pos lo dgu lon zhes sogs bshad pas/ ha cang mi mthun pa chen po 'dug kyang /

kho bos 'dir dus gsal tshad mar bgyis pa ste/ 'di la lung rigs kyi gnod byed cher ma mthong ba yin no/'on kyang 'brom gyis dbus kyi bshes gnyen rnams la jo bo spyan 'drongs
zhes pa'i spring yig las/ mi yi rgyal po shAkya'i sras// lha btsun bo dhi rA dza dang // dang po dge 'dun lugs 'byin dpon// btsun chen ye shes blo gros dang // theg chen
gdung rgyud ston mdzad pa'i// theg chen ka ba rnam gsum mo// dmigs byed dge bshes rnam gnyis dang // rjes slob dpal ldan bcu gnyis dang // chos 'khor khrims bzhin skyong
mdzad pa'i// ring lugs chen po rnam gnyis dang // chos grwa'i slob dpon thugs rgyal can// ka ba gar ming mched gsum dang // chos grwa'i slob dpon thugs rgyal can// ka ba
gar ming mched gsum dang // dge bshes che rnams dgongs skong pa'i// kun phan dbang phyug rgyal mtshan dang // gnas brtan skya'i re gnas pa// shaka gzhon rgyal ba'i sras
gnyis dang // mkhas btsun chen por snyan grags pa'i// legs pa'i shes rab la sogs pa'i// 'phags pa'i dge slong dge 'dun che// zhe sogs kyi thog mar bkod pa'i/ btsun chen ye
shes blo gros de/ dbus gtsang mi bcu'i zlas phye ba'i sum pa ye shes blo gros de yin no/sum pa ye shes blo gros des/ phyi dar sa mo bya la shar ba'i tshe/ ma mtha' lo nyi
shu lon dgos la/ de nas lo brgya dang drug lon pa'i tshe/ jo bo bod du phebs zhes rang gi khas blangs pas/ sum pa des lo brgya dang nyi shu lhag gcig bzhugs par khas blangs
dgos pa sogs rigs pa'i gnod byed cung zhig mi 'byung ngam zhes dpyad dgos pa lags so/ 'di la pan shaka pas/ srong btsan me glang la 'khrungs nas nyis brgya re brgyad
pa me 'brug la khri

ral pa gshegs/ de lo dar mas rgyal sa bzung nas me lug gi bar lo bzhi song nas lcags sprel la bstan pa bsnubs/ de nas don brgyad pa me glang la mi bcus khams nas sdom pa blangs/
de nas re lnga pa chu pho rta la jo bo rje bod du byon/ de'i tshe rin bzang gi gya lnga lon zhes sogs bshad/ de ltar na mi bcu'i nang tshan lo dgu bcu zin tsam lon
pa dang / jo bo thog mtshungs pa 'grig tsam yong yang / phyi dar de nas jo bo'i bar la lo re lnga las ma song ba ma dag ste/ de'i tshe lo chen gyi gya lnga lon par khas blangs/
lo chen 'khrungs pa'i gong du/ phyi dar byon nas lo mang dag song ba'i phyir te/ glang dar gyi sras 'od srungs kyi lo re gsum gyi bar dang / de'i sras dpal 'khor btsan
so lnga bzhugs pa'i bar gyi lo don bdun bstan pa med/ don brgyad pa la phyi dar byung bar khas blangs pa nas/ dpal 'khor btsan gyi sras khri bkra shis brtsegs pa dpal
dang / skyid lde nyi ma mgon gnyis/ de gnyis kyi sras stod smad kyi mgon gsum/ lde gsum/ mgon gsum gyi nang tshan bkra shis mgon gyi sras/ bla ma ye shes 'od khong gi ring
la kha cher brdzangs/ khong 'das rjes/ dbon po byang chub 'od kyi ngo la jo bo byon pa yin pas/ dpal 'khor btsan gyi sku tshe'i smad nas byang chub 'od kyi bar la thon
bzhin pa yin pa'i phyir ro des na jo bo byon pa'i shing rta 'di bstan pa bsnubs pa'i lcags bya nas nyis brgya dang bcu gsum pa yin la/ lo 'di nas deng sang ni lnga brgya
dang bcu gcig lon pa yin no/'di'i snga lo bla ma ses nyer dgu lon pa chu mo sbrul spyi lo 1053 la zhang ston chos 'bar bltams/ bka gdams sku mched gsum las gzhon zhing
/

bla (glang) thang pa las lo gcig gis bgres/ phyi dar sa mo bya nas brgya dang lnga ru son pa ste lo de nas yin no/ dgung lo brgyad cu rtsa gsum bzhugs/ sa chen gyi dgung lo
zhe bzhi lon pa'i tshe 'das/sbas pa'i tshul gyis gsung ngag gi bdud rtsi spel ba'i slob ma'i mchog dpal sa skya pa chen po dang / zhang dkon mchog dpal gnyis so/ de ltar
de dag ni/ jo bo byon pa'i snga rol du bltams pa rnams ngos bzung ba yin la/ jo bo'i rjes su byon pa la blo ldan shes rab bka' drin che ba yin te/ de yang / yar 'brog mtsho
'gram du byon pa'i gsang snying pa rdo rje gzhon nu la/ sras rngog legs shes/ klu byang / klu khri/ chos skyabs/ thub pa zhes mched lnga'i che ba ni jo bo'i slob ma khu
rngog 'brom gsum zhes grags pa'i/ 'jam dbyangs kyi rnam 'phrul rngog legs shes grags pa ste/ gsang phu'i chos grwa chen po btab ste bstan pa'i rgyun la bka' drin mchog
tu che pan shaka pas/ jo bo gshegs nas lo drug pa sa mo phag lor rngog lo 'khrungs/ lo de la legs shes gsang phu btab/ de nas lo bco lnga pa chu mo glang la dpal ldan sa
skya btab ces mi mthun pa chen po mdzad 'dug/ de ltar bar khyad 'byung ba'i gnad kyang jo bo rta la byon pa'i tshe 'khon dkon mchog rgyal po lo dgu lon/ shing rta la jo
bo gshegs par byas nas/ lo drug pa la gsang phu btab/ 'khon gyi bzhi bcu pa chu glang la sa skya btab pa'i gnad kyis/ lo bco lnga khyad zhugs pa de mi 'byung thabs med yin
no/'di dang lo chen rin bzang gi slob ma lo chung legs pa'i shes rab gnyis gcig tu 'khrul ngar mi bya ste/ snga ma ni 'khrungs yul mnga' ris pa nyid

yin la/ phyi ma ni dbus sam yar 'brog tu byon la/ mi bcus 'bring ye shes yon tan la rab tu byung / khams su jo bo se btsun gyi slob ma mdzad/ bya lor dbus su phebs nas bshad
grwa btsugs/ lug lor mnga' ris su jo bo spyan 'dren pa la byon nas jo bo'i slob ma gsang phu ba zhes grags pa de'o/de nyid kyi dbon po rngog lo chen po ni/ sum stong brgya
dang gya dgu 'das pa'i dgu bcu pa me mo bya'i lo spyi lo 1057 la chos skyabs kyi sras su 'khrungs/ lo 'di phyi dar sa mo bya nas brgya dang brgyad 'das pa'i dgu pa dang
/ jo bo byon pa'i shing rta nas gnyis 'das pa'i gsum pa dang / lo chen rin bzang 'das pa'i lcags bya nas gya bdun 'das pa'i gya brgyad sa mo bya la rngog lo bstan pa'i
nyi ma shar ba yin la/ pan shaka pas/ jo bo chu rta la byon zhing shing rta la gshegs/ de nas lo drug pa sa mo phag la gsang phu yang btab/ rngog lo yang 'khrungs zer/ rngog
lo'i 'khrungs lo la lo gnyis kyi khyad las mi 'dug kyang / sa skya btab lo la bco lnga'i khyad 'dug go/ lo 'di nas da lta'i shing rta 'di ni lnga brgya dang bdun du
slebs pa'i lo de yin zhing / deb sngon las sa mo phag lo pa zer te lo gnyis kyi khyad 'dug go/lo chen 'di lo bcu bdun phrag gsum bzhugs pa'i/ bcu bdun phrag dang po la/ khu
bo dang gzus kyi slob ma sbo tshul khrims shes rab sogs kyi drung du gsan pa mang du mdzad/bcu bdun phrag gnyis pa la/ kha cher byon/ bram ze sadza (sadznya) na sa dang
he ta (pa ra he ha) sogs kyi drung du sbyangs pa mdzad/bcu bdun phrag gsum pa la bod du byon bstan pa'i bya ba rgya cher mdzad

pa'i slob ma'i grangs ni/ mkhas btsun grangs rim pa bzhin nas/ khri so gnyis dang sum stong dang zhes pa ltar yin la/ zur chos pa'i grangs kyang / rgyan dang chos mchog 'chad
mkhan lnga bcu/ rnam nges 'chad po nyis brgya dang brgyad cu/ lung chos smra ba stong dang brgyad brgya ste/ chos smra ba nyis stong brgya sum cu tsam zhig byung bar grags/
de rnams kyi nang nas zhang tshes spong ba chos kyi bla ma/ gro lung pa blo gros 'byung gnas/ khyung rin chen grags/ 'bri ('bre) shes rab 'bar dang bzhi la thugs kyi
sras bzhi zer/lo chen 'dis dgung lo bco brgyad pa la kha cher byon pa'i tshe/ gra pa mngon shes kyi mkhan bu btsan kha bo ches kyang byon te/ khong gnyis char gyi byams
chos gsan pa'i bla ma sadzdza nar gcig kyang / byin rlabs kyi bka' tha dad du bags te rngog lo chen po la shes rab kyi bka' babs/ btsan la man ngag gi bka' babs te/ bshad
pa rnams nyams len kho na dang sbyar ba'i btsan nas brgyud pa'i byams chos kyi nyams khrid ces kyang mkhas pa dag la grags shing / spyir byams chos lnga'i brgyud bla dang
chos nyid rnam 'byed kyis dpe rgya gar du yang bar skabs su nub nas med pa la/ mai tri pas mchod rten gyi khong gseng nas 'od dang bcas te de nyid kyi dpe rnyed/ slar
byams pas mngon sum du gnang / des panDi ta dga' ba'i grags pa la gnang / des bram ze sadzdza na la gnang / des btsan rngog gnyis la gnang ste phyi dar ba yin zer/rngog lo
chen po ni nga gcig pa la bsam yas dang nye ba'i lam zhig tu sku gshegs/ phar tshad la sogs pa mdo phyogs kyi bstan pa lung rigs kyi sgo nas 'ur phyil pa de rngog lo tsA
ba'i drin yin/

lo chen 'di/ bka' gdams pa'i karma pa sher 'od dang dgung mnyam/ glang shar gnyis kyi glang thang pa las lo gsum gyis gzhon/ sha ra ba las lo bcu gsum gyis bgres/ thugs sras
sku mched gsum gyi po to ba las lo bcu bzhis gzhon/ bka' brgyud pa'i rje mi la las lo bcu bdun gyis gzhon/ dwags po pa las nyer gsum gyi bgres/ ras chung pa las nyer brgyad
kyis bgres/ lam 'bras pa'i bla ma se mkhar chung pa las so gnyis kyis gzhon/ zhang ston chos 'bar las lo bzhis gzhon/ dpal ldan sa skya pa chen po las lo sum cu rtsa
lngas bgres pa yin no/ zhes bshad par bya'o/ ma gcig zha ma chu pho stag lo ma ste spyi lo 1062 lo chen las drug gis gzhon/ rje mkhan bu sa mo bya lo pa ste ma gcig las
lo bdun gyis gzhon no/ gzhan 'di dang sku bgres gzhon gyi rim pa cung zad ma gtogs thog mtshungs tsam du byon pa la/ pu rangs lo chung grags mchog shes rab/ de'i slob ma
dmar chos rgyal mtshan/ dmar do pa chos kyi dbang phyug/ mal gyo blo gros grags 'di rnams sku ngo man chad la dpal 'khor lo bde mchog gi rgyud bshad/ man ngag gi zab chos
dar/ rwa lo tsA ba rdo rje grags nas gshin rje gshed nag po'i rgyud man ngag dar/ mnyan lo tsA ba dar ma grags dang / gnas kha'u pa nas gsang 'dus ye shes zhabs kyi rgyud
man ngag dar/ lo tsA ba btsan kha bo che nas byams chos kyi man ngag dar/ pa tshab lo tsA ba nyi ma grags kyang / sha ra bas khong la slob ma phul nas dbu ma'i 'chad nyan
mdzad pas/ slob ma tshig la mkhas pa gangs po/ don la mkhas pa gtsang pa sa pa/ tshig don gnyis ka la mkhas pa rma bya byang chub ye shes/ gnyis ka la mi mkhas pa zhang
thang zag pa ste bzhi byung zhing dbu ma dar/

khyung po rnal 'byor yang glang thang pa las bsnyen par rdzogs zhes 'byung pas/ lo chen 'di'i ngo la khyung shangs bka' brgyud ces grags pa de yang dar ba yin pas/ lo chen
'di'i sku ngo nyid la mdo sngags bshad sgrub kyi bstan pa ches cher dar ba yin no/de yang zhib tu dpyad na/ rngog los bcu bdun phrag gnyis pa la kha cher gsan sbyongs mdzad/
so lnga pa nas nga gcig pa'i bar bcu bdun pa phrag gsum pa la 'phrin las bskyangs pa yin na/ mi las so brgyad pa la mar pa dang mjal/ lo drug bsten te zhe lnga pa nas
lo bcu gcig sgrub pa la zhugs/ lnga bcu nga drug yan chad gzhan don mdzad pa dang / po to bas 'brom gshegs nas lnga bcu'i bar sgrub pa mdzad la/ nga gcig pa nas gzhan phan
mdzad pa yin zhing / rngog los so bdun lon pa'i tshe/ mi las nga bzhi dang po to bas nga gcig lon pas/ rngog los mdo phyogs kyi 'chad nyan gnang ba'i tshe/ mi la dang
dam pas sgrub rgyud kyi bstan pa dang / rngog 'tshur mes gsum/ rwa mnyan (gnyan) mgos gsum/ 'khon dkon mchog rgyal po sogs kyis rgyud bshad dang / se mkhar chung pa dang
zhang pas lam 'bras dang / pu to ba sogs sku mched gsum gyis bka' gdams kyi bstan pa spel ba rnams dus mtshungs pa kho na yin la/ rgya 'dul 'dzin gyis lo gya lnga bzhugs
pa'i/ so bzhi'i bar du 'dul ba la thugs sbyongs mdzad/ so lnga nas bshad nyan gnang ba las/ rog dmar khur bas pu to ba zhe gsum lon pa la khong nyer drug pa'i dus mjal/ po
to ba ma mjal gong / rgya 'dul 'dul ba'i 'chad nyan mgo nyug pa tsam la 'dul ba mnyan zer bas/ rgya 'dul 'dul ba'i 'chad nyan gyi sgang

dang / rngog lo'i 'chad nyan rog shog pa yang dus mtshungs par snang ngo/pa tshab kyi dbu ma ni/ sha ra ba gzhan don mdzad pa'i skabs su yin par snang bas/ rngog lo'i 'chad
nyan gyi mjug zin pa tsam zhig la in nam snyam du sems/ 'di la sgra pa shes rin pa'i grub mtha' shan 'byed las/ slob dpon sangs rgyas bskyangs kyis thal 'gyur ba'i srol
phye yang / slob dpon legs [ldan] 'byed kyis thal 'gyur ba la skyon bzung ba rnams 'gro bar grags nas thal 'gyur ba'i bstan pa spel ma thub ste/ phyis zla grags su skye ba
bzhes nas 'phags yu du thal 'gyur ba'i bstan pa cung zhig spel bar mdzad/ bod gangs can du yang / bstan pa snga dar la yang zhi 'tsho/ ye shes snying po/ padma'i ngang
tshul te rang rgyud shar pa go gsum spyan drangs te rang rgyud pa'i bstan pa ches cher 'phel mod/ thal 'gyur ba'i bstan pa ni ma byung la/ phyi dar la zla ba grags pas/ a
ti shar skye ba bzhes nas thal 'gyur ba'i bstan pa spel bar dgongs kyang ji bzhin ma byung nas/ a ti sha nyid pa tshab lo tsA bar sku'i skye ba bzhes/ de'i bu chen tshig
la mkhas pa gangs pa she'u/ don la mkhas pa gtsang pa 'bre snur/ gnyis ka la mkhas pa rma bya byang brtson/ gnyis ka la mi mkhas pa zhang thang zag pa bzhi'i sgo nas thal
'gyur ba'i bstan pa dar bar mdzad do zhes bshad la/ de lta bu'i zla grags klu sgrub yab sras kyi dngos slob min pa kho na'i lugs su snang mod/ dbu ma'i yig cha rnying ma
'ga' zhig las/ klu sgrub nas zla grags la brgyud tshul la/ nye gnas dngos grub brnyes pa las brgyud tshul/ gzhung bshad rgyud kyi mkhas pa panDi ta las brgyud tshul/ rtsa
ba klu sgrub nyid la dngos su thug tshul dang gsum/

dang po ni/ klu sgrub la nye gnas na ga bo dhi te klu'i byang chub/ shan ta de ba ste zhi ba lha/ Arya de wa ste 'phags pa lha dang gsum yod pa'i klu sgrub kyis rigs tshogs
rnams Arya de wa la bshad/ des zla grags la bshad do/gnyis pa ni/ klu sgrub kyis thal rang gi srol 'byed/ budadha pa li ta ste sangs rgyas bskyangs dang / bai bya ka ra
ste legs ldan byed rnams la dngos su bshad/ de gnyis ka la zla grags kyis thos so/gsum pa ni/ zla grags kyis klu sgrub la dngos su thug ste/ de yang rgya gar gyi pan grub
ha su ma ti'i zhal nas zla grags kyis klu sgrub lo brgya phyed bsten zer ro/ de ltar na nye brgyud la/ klu sgrub zla grags des lo bzhi brgya bzhugs/ de la rigs pa'i khu
byug gis thug lo sum brgya bzhugs/ de la sa ra ha te/ ha su ma ti/ ka na ka warma gsum gyis thug cing / de gsum ka la pa tshab kyis zhus so/pa tshab kyi slob ma/ gtsang pa
sa/ rma bya byang ye/ zhang thang zag mo sa dang gsum/ des na pa tshab bu bzhi'i nang tshan ni/ rma bya byang ye dag pa 'dra bsam/ rma bya byang brtson in byang ye'i slob
mar snang ngo/ mchan no/ yol lcags rma bya byang brtson kyis/ rma bya byang ye/ zhang thang zag/ gtsang pa sa'i slob ma gangs mnyan dang gsum la dbu ma bsten/yang panDi
ta su ma ti'i slob ma dza ya A nanata/ des khu lo tsA ba mdo sde 'bar la/ dbu ma thal 'gyur lugs bshad/ des gtsang nag pa brtson 'grus seng ge la/ des rma bya byang brtson
la bshad pas/ rma bya byang brtson ni/ pa tshab lugs dang / khu lugs kyi dbu ma thal 'gyur ba'i gnad la

shin tu mkhas pa shes 'dug/de bzhin du gsang 'dus 'phags lugs kyi brgyud pa'i lo rgyus dang / do ha skor gsum gyi brgyud pa'i lo rgyus rnams las kyang / zla grags klu sgrub
kyi zhabs zin du byas pa'i lo rgyus kho na snang / 'on kyang rigs pa'i khu byug zla grags kyis zhabs zin yin la/ a ti sha rigs pa'i khu byug gi dngos slob yin zhing / nag
tshos jo bo spyan 'dren la phyin pa'i tshe yang / rigs pa'i khu byug bzhugs pa rnam thar dang lam yig dag na gsal bas/ de dag gi lo grangs rtsis na mngon sum du mi 'grig
pa ltar snang ste/ sa lugs kyi bstan rtsis ltar na/ a ti sha 'das lo nas lo sum stong lhag tsam 'das pa'i tshe byon par mngon sum gyis grub/ klu sgrub 'das lo nas lo bzhi
brgya on pa'i tshe byon nas lo drug brgya bzhugs zer bas/ 'das lo nas lo stong 'das pa'i tshe klu sgrub mi bzhugs par khas blangs pa'i rtags grub/ de nas zla grags kyis
lo lnga brgya bzhugs zer ba dang / rigs pa'i khu byug gis lo sum brgya bzhugs zer ba rnams rtse mthud nas klu sgrub zla grags rigs pa'i khu byug gsum gyi lo grangs kyang
/ 'das lo nas sum stong du sleb pa la lo stong dang nyis brgyas chad pas/ a ti sha dang / rigs pa'i khu byug dus mi mtshungs pa'am/ zla grags dang klu sgrub dus mi mtshungs
pas gang 'os shig tu khas blangs dgos byung ba'i phyir ro/ yang rigs pa'i khu byug gnyis su byas pa'i chung ba jo bo'i bla mar byas na 'grig tsam yong bar sems so/ des
na kho bo ni lung rigs kyi legs bshad sngar bshad pa ltar/ klu sgrub kyi lo drug brgya las ches lhag pa zhig bzhugs pa'am/ yang na dag pa'i snang ba kho nas zhal mjal

ba gang rung zhig las ma 'das par khas blangs bar bya ste/ chos kyi rjes su 'brang ba'i rnam dpyod kyis dpyad pa las de kho na ltar mthong ba'i phyir ro/pa tshab kyi bu bzhi
la yang / deb sngon las gtsang pa sa sbos/ rma bya byang ye/ dar yon tan grags/ zhang thang zag pa ye shes 'byung gnas dang bzhi zhes bshad/ mi mthun pa de dag las rma
bya byang brtson ni/ rma bya byang ye dang / zhang thang zag pa sogs kyi slob mar snang zhing / pa tshab la'ang 'dus pa dbu ma gnyis gsan zer mod/ bu bzhi'i nang tshan ni
rma bya byang ye sa sbom zhes dang / gangs pa she'u dang / gangs pa gnyan sogs ji ltar yin kho bos ma 'tshal lo/shangs pa bka' brgyud kyi bstan pa ni/ lo chen 'di'i sku
tshe'i smad tsam la dar bar sems te/ khong stag lo pa yin zhes pa tsam zhig las gsal bar mi snang yang / khong gis 'phags yul du lan bdun tsam zhig ris su phebs pa mjal zhes
dang / khong la 'phags yul du rdo rje gdan pas ming spod (spos) dang dbu skra gcod pa sogs rab byung du sgrub par brtsams kyang / mkha' 'bros ma gnang ba la/ phyis glang
ri thar (thang) pa snang ba mtha' yas su gzigs nas bsnyen par rdzogs zhes dang / khong gis lo brgya dang lnga bcu bzhugs zer ba rnams rnam thar na gsal bas de dag khog
sgrigs nas/ khong gis shangs gzhon gyi dgon pa btab ste/ ni

gu'i ab chos spel ba ni/ khong rang gi sku tshe'i smad la byung bar gsal bas so/de nyid la slob ma mchog/ las stod pa dkon mchog mkhar dang / rmog cog pa rin chen brtson 'grus
sogs khri so brgyad yod par grags/rngog lo chen po'i thugs sras de dag las gtso bor phar phyin gyi bstan pa spel ba la 'bre chen po slob rgyud dang bcas pa dang / gtso
bor tshad ma'i bstan pa spe ba la gro lung pa dang khyung gi slob rgyud rnams bka' drin che bar byung 'dug pa las/ 'bre chen po shes rab 'bar ni/ 'khrungs yul nyang stod
gtsang po nang pa yin la sku gzhon nu nas/ yol chos dbang las rab tu byung ste gsan pa mang du mdzad/ de nyid bla ma'i mchog tu gyur te gdams pas bskyangs/ gzhan yang pan
chen 'bum phrag gsum pa dang / rngog lo chen po sogs bsten te thugs kyi sras su gyur/ slob ma grwa pa dpe 'grems stong phrag re byung ba'i nang nas/ mchog tu gyur pa/
las stod pa dkon mchog mkhar/ ar byang chub ye shes khyung rin chen grags/ snyal pa sregs ston/ mngon pa byang grags/ rgya 'dul brtson 'grus 'bar dang drug go/dang po las
stod pa chen po/ che ba bcu dang ldan pa'i gnas snying pa zhes grags pa'i gdung rgyud du sku bltams te/ de yang las stod byang gcung du grags pa'i thub mdor/ sngags 'chang
dpyid rgyal ba grub pa/ de'i sras bkra shis rgyal mtshan/ de'i sras rdo rje rgyal mtshan/ de'i sras thugs rje rin chen/ de'i sras dpyil rin chen 'byung gnas/ de'i jo mo
chung ba la/ sras dkon mchog mkhar/ dkon seng / dkon sprin gsum byung

ba'i/ yab sras de bzhis shangs kyi gad phur du rnying ma'i chos gsan du byon pas/ 'bre chen po nyang stod bye mda' na chos bskor ba'i snyan pas thugs 'phrog te/ sras gsum po
'bre chen po'i drung du rab byung bsnyen rdzogs byas/ thos bsam mthar phyin 'bre chen po'i yon tan bum pa gang byor thugs su chud/ 'di nyid kyi mkhan rabs 'ded pa na/ mi
bcu'i tshong btsun shes rab seng ge/ sba btsun bsod nams dbang phyug/ yol chos kyi dbang phyug/ 'bre chen po shes rab 'bar/ las stod pa dkon mchog mkhar zhes zer ro/las
stod pa chen pos byi lo nas yos lo'i bar lo brgya bzhugs/ sku gzhon nu'i dus su lo chen rin bzang la rgyud 'grel dang sgrub thabs 'ga' gsan/ khyung rin chen grags la tshad
ma gsan/ phyis dpal sa skya pa chen po kun dga' snying po la dus 'khor/ rgyud gsum man ngag dang bcas pa gsan zer ba khong rang gi gdung rabs na 'dug/ de ltar na lo chen
rin bzang gis don dgu bzhes pa'i sa pho byi ba la/ las stod pa 'di bltams par sems/ 'bre chen po'i gdan sa mdzad de/ tshogs pa brgyad brgya re bskyangs zer/'di'i gdung
rabs la che ba bcu'i che ba dang po ni/ sa bdag chos skyong rgyal po'i 'ja' sas che ba ni/ gnas snying gi cha stod na ru lag khang gsum/ bar na skyegs ru gsum/ smad na she'u
lung gsum/ 'bre khyung rje 'bangs dang bcas pa 'di/ khri ral pa can gyis/ rgya 'jam dpal gsang ba la 'ja' sas bcad gnang /de nas de'i sras rgya dpal chen skyabs/ de'i
sras bdud 'joms/ de'i sras a mes jo sras phur pa 'phel te gdung rabs gsum gyi ngo la'ang bdag

mdzad de/ phur pa 'phel gyi mchod gnas/ yol mched gsum la phul/ yol gyis slob ma 'bre chen la gnang / 'bre chen po'i thugs sras dkon mchog mkhar la gnang ste/ de phyin chad/
las stod pa'i dbon rgyud kyis bdag mdzad pa'o/che ba gnyis pa/ sngags 'chang grub thob chen po'i lung bstan gyi che ba ni/ rgya 'jam dpal gsang ba sku 'das khar/ bu slob
rnams kyis ma 'ongs pa na gnas snying 'di ji ltar 'gyur zhus pas/ gos kha gang khyer shog gsungs/ de la khong gis zhabs rjes gnyis bzhag/ zhabs rjes kyi mtha' la khong
rang gi lo grangs bla ma'i sku 'dra gdugs yod pa so gnyis/ padma yod pa nyer brgyad/ gdugs dang padma med pa nyer brgyad de brgyad cu rtsa brgyad byon/ ma 'ongs pa na gnas
'dir spyan ras gzigs kyi sprul pa brgyad cu rtsa brgyad byon nas bstan 'gro'i don byed ces lung bstan pa'o/che ba gsum pa pan chen di pam ka ra'i lung bstan rab gnas kyi
che ba ni/ jo bo mnga' ris nas nyan tshor phebs pa'i tshe/ yol sku mched gsum gyis mjal/ rab tu dad pa thob/ jo bos yol/ sba btsun la gtad de rab tu byung / gzhan dag la
ma gnang ba'i rta mgrin shwa na ma/ thugs rje chen po'i phyi nang gsang gsum sgrub skor rnams gnang / da nyang chu'i brgyud la zhugs te gsang ngo/ sa padma 'dab brgyad
'dra ba/ gnam 'khor lo rtsibs brgyad 'dra bar gnas thob ces lung bstan/ yol mched kyis kyang gnas snying du byon/ a mes jo sras phur pa 'phel la bsam gtan sgom pa'i gnas
shig zhus pas/ ri gdong pha gi yol tsam na sa phug gcig yod pas der bzhugs zer khungs

bstan/ gnas de la a mes yol ces grags/ jo bos kyang nyan tsho nas gnas snying du me tog gtor te rab gnas mdzad pa'o/che ba bzhi pa/ yol sku mched kyi grub rtags kyi che ba
ni/ a mes jo sras phur pa 'phe gyis/ gnas snying gi sa cha rnams yol sku mched gsum la phul/ de gsum gyis kyang dge 'dun gyi sde btsugs/ bshad sgrub kyi bstan pa spel/ sku
mched gsum gyis grub rtags mi 'dra ba re re bstan te/ yol chos dbang gis gos nyi zer la bkal/ sham bu'i rtsa brgyad gro lam du 'khrid/ mthar brgyad ston pa 'chad pa'i mu
la chos khri khar sku gshegs zer/ yol drang srong gis ljon dmar gyi rdo rje gcus pas khrag bton/ yol thog 'bebs kyis/ brag dkar gyi ri seng ge kha gdangs pa lta bu/ a mes
yol gyi sa dgra ru 'gro ba zhig la/ rta'i zla ba la thog dgu phab/ snyug skyang ltar bsil ba'i nang nas shel gyi mchod rten khru gang pa dang / mi gang pa gcig byung ba/
mi gang pa de hor gyis khyer nas pho brang ta'i tu'i gan ji ra la yod zer/ chung ba deng sang gnas snying nyid na bzhugs pa'o/che ba lnga pa/ spyan ras gzigs kyi lung
bstan gyi che ba ni/ las stod pa chen po'i yab dpyil rin 'byung gi rmi lam du thugs rje chen po'i sprul pa mi dkar po zhig byung nas/ sa byang phyogs bod kyi rgyal khams
'di// nga thugs rje chen po'i gdul bya yin// khyad par lha yi rnam 'phru dngos// skal ldan khyod kyi rgyud la 'jug// byang chub sems dpa'i gdung rgyud gzung // zhes gsungs
nas mi dkar po de rang la thim ste byin gyis brlabs pa'o/che ba drug pa/ phyag drug dgon po'i bka' babs kyi che ba ni/

las stod pa chen pos shangs gzhong gzhong du khyung po'i drung du byon/ bde mchog rang mgon po'i zhal gzigs shing bka' babs/ mai tri pa'i thugs dam mgon thang / da ltar shangs
lo mar grags pa de/ bla ma shangs pas gnang ba ma bzhes par bye mdar phebs nas gro gsol ba'i tshe/ thang sku nam mkha' nas las stod dkon mkhar gyi thu bar byon pa da
lta gnas snying na bzhugs pa'o/che ba bdun pa/ 'bre shes rab 'bar gyi gdan sa'i che ba ni/ 'bre chen pos las stod pa chen po la gdan sa gtad de/ 'ja' sas bcad pa'i gnas snying
gi sa cha dang / bre'i khyad 'phags bcu gsum gyis gtsos pa'i dngos spyad thams cad gnang ba ste/ khyad 'phags bcu gsum ni/ gser sku thub pa dmar po/ bla 'bum skya spod
(pod) rnam gsum/ gser 'bum byin rlabs char 'bebs/ 'bre'i bla gdugs dkar po/ chos dung bkra shis dar lung / bla yol 'gran zla kun bral/ sbug chal nyi ma rgyang grags/
bum pa bkra shis mjing ring / ber seng ge mjing snol/ dkar yol zla ba khron chung / grum se gnam sngon mo/ bse sga bkra shis 'od 'bar/ chibs pa ngang pa 'phur shes dang bcu
gsum mo/che ba brgyad pa/ bstan srung ma hA ka la'i zhal bzhes kyi che ba ni/ de'i tshe las stod pa'i dgongs pa la/ mkhan po'i dgongs pa mi ma grol/ dus snyigs ma'i sde
dgon dang mi dmangs kyi 'go ji ltar 'don nam snyam pa'i tshe/ chos skyong phyag drug pa zhal mngon sum du bstan te thugs 'phrig mi 'tshal/ dgon pa'i bdag dang gnyer nga
rang gis byed gsungs zhal gyis bzhes pa'o/che ba dgu pa/ slob ma'i mchog gyur grub thob rnam gsum gyi che ba ni/

las stod dkon mkhar la slob ma'i mchog grub thob dpal phag mo gru pa khams pa rdor rgyal/ grub thob nyi phug pa chos grags/ 'khon dbang phyug rin chen dang gsum gyis gtsos
pa'i brgyad brgya tsam byung ba'o/che ba bcu pa/ brgyud pa'i mchog gyur byang sems byon tshul ni/ gong gi lung bstan ltar gnas snying pa'am las stod pa'i gdung rabs la spyan
ras gzigs kyi rnam 'phrul brgyad bcu rtsa brgyad 'byon pa'o/ de ltar na yang 'bre chen po'i bshad rgyun spel ba'i slob ma ar byang chub ye shes yin pa la/ de'i slob ma
khyung sher brtson dang / gzhon nu tshul khrims/ de gnyis kyi slob ma zhang g.ye ba smon lam tshul khrims/ de'i slob ma gnyal zhig 'jam dpal rdo rje/ des pho brang du shang
rdor [tor] lo dgu mtshams bsdams te bshad pa mdzad pa las/ gnyal zhig gi bu dgur grags pa byung ste/ bzang rings/ phu thang dar dkon/ gtsang pa gru gu gsum snga tshar/
'u yug pa bsod nams seng ge/ bo dong pa rin chen rtse mo/ gtsang pa jo nam gsum bar tshar/ rgya 'ching rub pa/ 'jam gsar shes rab 'od zer/ skyel nag grags seng gsum phyi
tshar ro/de dag las phu thang dar dkon gyis/ stod lung dang / yar klungs su bshad pa mdzad/ slob ma gnyan dar ma 'od/ bya yul dkar mo sogs so/ bzang rings kyis khro phur
bshad pa mdzad/ slob ma lho pa grub seng sogs so/ gtsang pa gru gus zhwa lur bshad pa btsugs/ gnyal zhig gi dus 'jam dbyangs sa pan jo sras gzhon nu gyur pas gsang phur
byon/ rnam nges la bshad pa mdzad/ gnyal zhig de bla mar 'os pa zhig 'dug na'ang /

bsten dka' ba zhig 'dug pas chos 'brel ma zhus gsungs pa yang snang bas thugs bze reg yod par snang /'u yug pas sa skyar 'jam dbyangs sa skya pan chen la rnam 'grel gsan/ sa
skyar bshad pa mdzad/ slob ma zhang mdo sde dpal sogs te/ rnam 'grel dar ba 'di 'jam mgon sa skya pa dpon slob kyi drin yin/bo dong rin chen rtses gram ram du bshad pa
btsugs/ slob ma bu ston grags seng dang / dbu ma pa shes rab 'bum sogs so/'jam gsar gyis rkyang dar du bshad pa btsugs/ slob ma kun mkhyen chos sku 'od zer dang rong pa sga
lo sogs so/skyel nag grags seng la mchims chen mos zhal ta mdzad nas snar thang du bshad pa btsugs/ slob ma skyi ston grags 'bum dang chu mig pa seng ge dpal la sogs pa'o/bcom
ldan rig pa'i ral gri yang / yul phu thang pa yin la/ phyis snar thang du byon/ snar thang gi them pa la zhabs bzhag pa/ dbu la nyi ma shar ba/ snar thang gi tshogs
dung bus pa gsum 'dzom pas rten 'brel gyi gnad zab mo 'grig/ mdze'i rnam rtog cung zad yod kyang / tshad ma rnam nges stong tshar gcig shar bas yul bud/ bka' bstan bcos
kyi sgyur byang dang bam tshad sogs la nges nges mdzad de so sor 'debs/ deng sang bka' 'gyur bstan 'gyur zhes grags pa yang / thog mar khong gis phyogs su phyogs su sdebs/
bstan pa rgyan gyi me tog sogs bstan bcos po ti bcu drug tsam brtsams/

slob ma'i mchog/ dbus pa blo gsal byang chub ye shes dang / btsun pa 'jam sgeg gam 'jam nyeg sogs mang du byon/phyis btsun pa 'jam dbyangs kyis rgya nag nas mthun rkyen sbyar/
dbus pa blo gsal/ lo tsA ba bsod nams 'od zer/ rgya ro byang chub 'bum gsum gyis bka' 'gyur bstan 'gyur gyi glegs bam bzhengs nas/ 'jam lha khang gi gtsug lag khang du
bzhugs su gsol ba las mang du mched/ phyis bu ston gyis go rim bsgrigs shing dag ma dag gi rab dbyes gtan la phab bo/rngog lo'i bu chen gro lung pa blo gros 'byung gnas
kyis lo tsA ba'i gsung la gces spras cher mdzad/ de nyid la cha pa chen pos gtugs/ gro lung pa slob brgyud las 'phel ba dang / 'bre ar gyi lugs tha dad pa yin zer te/ rgyu
mtshan 'bre ar gyi phar phyin gyi bshad pa ni/ bstan pa snga dar gyi bshad rgyun khams su 'phos pa las byung ba yin la/ gro lung sogs ni/ rngog los phyis kha che nas bslabs
pa'i bshad rgyun la gtsor mdzad zer bar snang ngo/cha pa chen po pan shaka pas/ cha pa chen po lo chen gshegs pa'i sa mo glang la 'khrungs nas lo re gcig pa sa mo glang
la gshegs zhes bshad 'dug lo chen gyi dngos slob gangs pa she'u blo gros byang chub dang / khyung rin chen grags gnyis kyi slob ma stod lung rgya dmar byang chub grags
la tshad ma gtso bor sbyangs/ rig pa'i sgo bye ste/ cha bsdus yid kyi mun sel la sogs pa'i rang shar gyi rtsom pa mang du mdzad/ ne'u thog dm: sne'u thoggi gdan sar phebs
te 'chad pa'i rgyun bsrings/slob ma'i mchog kyang / seng chen brgyad/ jo sras bzhi/ seng 'dra

brgyad ces sogs yod pa las/ gtsang nag pa brtson 'grus seng ge/ dan 'bag pa smra ba'i seng ge/ bru?gru sha bsod nams seng ge/ rma bya rtsod pa'i seng ge/ rtsegs pa dbang phyug
seng ge/ myang phran pa chos kyi seng ge/ ldan ma dkon mchog seng ge/ gnyal pa yon tan seng ge lte seng ge chen po brgyad/ kha cig gtsang pa 'jam seng 'dren zer/'khon
jo sras rtse mo/ rngog jo sras ra mo/ khu jo sras ne tso?rtso/ gnyos jo sras dpal te jo sras bzhi'o/'gar dbang grub/ rkong pa 'jag chung / lho pa sgog zan/ spar phu ba bzhi
la shes can bzhi zer/ de ltar cha pa'i seng chen brgyad dang / gnyal zhig bu dgu sogs kyis gtso bor mdo phyogs kyi bstan pa la phan pa che bar mdzad 'dug go/de dag gis
ni bstan pa phyi dar sum stong brgya dang gsum lon pa la lo chen rin bzang byon pa nas/ sum stong brgya pa'i skabs cung zad bshad zin nas/ gnyis pa sum stong nyis brgya
pa'i skabs su byon pa'i mkhas grub dam pa ni/ dpal sa skya pa chen po yab sras rnams dang / dwags po bka' brgyud yab sras rnams dang / bka' gdams sku mched gsum gyi thugs
sras rnams te/ de yang sum stong nyis brgya dang nyer bzhi 'das pa'i nyer lnga pa chu pho sprel spyi lo 1092lo dpal sa skya pa chen po bltams lo 'di/ phyi dar sa mo bya
nas brgya dang zhe bzhi pa yin la/ jo bo byon pa'i shing rta nas so dgu pa yin zhing / rngog lo byon pa'i me bya nas so drug pa yin pas/ 'di'i bcu drug pa me mo phag la
rngog lo bstan pa'i nyi ma sku

gshegs/ rngog los bcu gcig lon pa me mo lug la lo chen rin bzang mkha' spyod la bzhud/ sa chen rang gi bcu gcig pa la yab sku gshegs/ ba ri lo tsA ba rin chen grags kyi bka'
drin chen pos bskyangs te/ gzim khang rnying mar 'jam dbyangs bsgrubs pas/ phyi'i bar chad sel te sgrol ma'i zhal gzigs/ nang gi bar chad sel te mi g.yo ba'i zhal gzigs
te zla ba drug nas/ 'phags pa 'jam dpal gyi zhal gzigs te/ zhen pa bzhi bral la sogs pa'i phar phyin gyi gdams pa zab mo'i bka' drin stsal/ bcu gnyis pa la rong ngur smrig
tu brang ti dar ma snying po la mngon pa gsan pa brang ti de ni khu ston gyi slob ma rwa khri bzang 'bar gyi slob ma ste/ rngog lo chen panDi ta 'bum phrag gsum pa la
mjal ba'i 'khor dge slong sum brgya dang bcas te phebs pa na/ lo tsA ba'i 'khor dge slong re re la khong rang gi slob bu dge slong bcu gsum bcu gsum bsnyen bkur byed du btsud/
de nas lo tsA ba'i dngos slob khyung rin chen grags dang / mes lhang tsher ma la dbu tshad/ kha'u pa dar ma rgyal mtshan sku mched la gsang 'dus dang mgon po zhal gyi
chos skor/ sgyi chu ba dgra lha 'bar la kyai rdor/ gung thang mal lo la bde mchog dang mgon po'i man ngag gsan/ pu rangs lo chung la bde mchog sogs gsan te/ rang lo nyi
shu rtsa dgu pa lcags pho byi lo gung thang nas 'cham mgon sa skyar phyag phebs/'cham mgon 'di ni/ mtho btsun grub rjes/ ma hA bo dhi'i sku bzhengs pa'i dus bzhengs pa
yin/ de'i tshe bla ma zhang ston dgung lo re brgyad bzhes pa'i tshe/ bya lo de nas lo ngo bzhi'i bar zhang ston la gsung ngag

zab mo'i bka' drin nod de/ rang lo so gnyis pa chu mo yos bu'i lo sgrub pa'i lung sbyin/ ngo mtshar ba'i rdzu 'phrul gyi ltad mo bstan/ rang lo zhe bdun pa sa pho rta'i lo/
rnal 'byor gyi dbang phyug grub chen bi ru pa gtso 'khor lnga/ chos sgo skyel du byon te/ spyir rgyud sde bdun bcu rtsa gnyis kyi man ngag/ khyad par lcags ri mi 'da' ba'i
zab chos bzhi la sogs te/ mdor na gsung ngag nye brgyud kyi gnad zab mo'i bdud rtsi ngom par gsol/ rang lo lnga bcu pa lcags mo bya'i lo zhang gi gdams pa'i lo bco brgyad
bka' rgya yang grol te/ mdo khams kyi khams pa a seng gis zhus pa'i ngor gsung ngag thog mar bka' stsal/ gzhung bshad a seng mar grags pa yi ger bkod/ rgyud man ngag
zab mo'i bdud rtsi spel/ sku'i bkod pa mi 'dra ba drug bstan/ slar re bdun pa sa pho stag la dbyug pa zla ba'i tshes bcu bzhi la sku 'bum rnam rgyal du grags par chos dbyings
su gshegs/ bde ba can/ po ta la/ u rgyan/ byang gser mdog can bzhi na sku'i bkod pa bzhis skal ldan gyi don mdzad cing da lta yang bzhugs skad/phag mo gru pa'i rnam
thar na bde ba can/ byang a yu ta ra/ gser mdog can gsum na sku'i bkod pa gsum bstan te bzhugs/ 'di rang ngo mtshar che gsung skad do/slob ma'i mchog ni/ sing ga gling gi
rnal 'byor pa/ byang chub sems dpa' stag/ sgom pa skyi 'bar te mchog thob gsum/rje btsun chen po/ zhus (zhu) byas dngos grub/ dga' ston rdo rje grags/ sgom pa 'od zer grags/
nags sgom pa bsod nams rgyal mtshan/

'tshar (tshar) kha'i rnal 'byor pa/ mang chung ma ste bzod thob bdun/gzhan rtogs pa dang ldan pa brgyad cu byon no/ 'o na rje btsun rtse mo mi 'dren pa ji ltar zhe na/ de ni
bla ma chen po dang ngo bo gcig pas so sor ma phye zhes mkhas pa dag tsungs so/gzhan yang gzhung bshad gces par 'dzin pa'i thugs sras bcu gcig/ tshig rkang rnam par 'grel
ba'i thugs sras bdun/ phyogs kyi mkhas grub chen po bzhi zhes bya ste/ zhu byas kyis bsdebs pa'i bstod pa las/ zab don yongs su rdzogs pa'i slob ma ni/ pho brgyad mo gsum
dag la yi ger gdams/ zhes pa ltar/ khams pa a seng / lho pa zhu byas/ klog skya jo sras chos grags/ thugs sras snyan (gnyan) phul chung ba gtsug tor rgyal po'am mtshan
dngos bsod nams rdo rje/ spyan ras gzigs kyi rnam 'phrul byang sems zla ba rgyal mtshan/ zangs ri phug pa/ khams sga theng gnyag bzhi/ rwa ba dbang phyug rgyal mtshan te
pho brgyad/sras kun dga' 'bar gyi yum jo lcam phur mo/ g.ya' lung gi jo mo ba'u ('a 'u) ma/ mang mkhar gyi jo mo mang chung ma ste mo gsum/rnam 'grel bcu gcig ces grags
pa ni/ gang zag 'di bcu gcig la gdams pa yin gyi/ gzhan du yid g.yo bar ma byed cig/gnyis pa ni gzhung bshad mdzad pa'i dngos slob/ na ro bandhe/ stod sgom byang chub shes
rab/ me nyag pradznya dzwa la/ zhu brag dmar ba/ hang ze dmar ba/ 'u yug gi g.yar sbu ba ma/ phag mo gru pa'o/phyogs kyi mkhas grub bzhi ni/ las stod pa dkon mchog mkhar/

khams pa rgwa?sga lo/ ne tshe sbal ston/ gshen rdo rje bzang po'o/mdor na/ spyir mdo rgyud kyi snying po dang / sgos bla chen 'brog mi'i rgyud man ngag gi bcud kyi snying po
'dzin pa ni/ dpal sa skya pa chen po 'di kho na ste/ ji skad du/ ma dros ye shes zhabs las rgyun bzhi'i bla ma ni// rgyal po rigs dang snying po snang ba'i mtha' can ste//
rig dang snying po zhabs las 'bar ba 'bar ba'i mtha'// rgyun bzhi 'dzin pa'i bla chen de la bdag phyag 'tshal//zhes pa ltar 'brog mi lo tsA ba ma dros pa'i mtsho chen
po las/ 'khon dkon mchog rgyal po/ se ston kun rig/ mnga' ris pa gsal ba'i snying po/ 'phyin lo tsA ba 'od kyi snang ba ste gangga la sogs pa'i chu bo chen po bzhi dang
'dra ba'i rgyud man ngag gi rgyun babs/ bla chen sa skya pa chen po'i thugs kyi snod du nye bar gzung ba yin te/ de yang rgyun thog mtha' gnyis ni/ 'khon dkon mchog rgyal
pos/ 'brog mi dang 'phyin gnyis char la dngos su gsan zhing / de la bla chen sa skya pas dngos su gsan pas grub/rgyun bar pa gnyis ni/ se las zhang ston chos 'bar dang /
mnga' ris pa las sgyi chu ba dgra lha 'bar gyis gsan la/ de gnyis la sa chen gyis dngos su gsan pas grub pa yin no/de ltar na yang spyir gsung ngag lam 'bras kyi bka' srol
bco brgyad ces grags te/ bla chen 'brog mi dang gyi jo las brgyud pa'i lam 'bras gnyis lab kyi jo lugs dang gcig/ dang po las 'phel ba la/ bla chen 'brog mi'i sku'i sras
indra dang / rdo rje las brgyud pa'i lam 'bras/ thugs kyi

sras 'brom de'i lam 'bras gnyis te gsum/se mkhar chung pa nas 'phel ba rab 'bring gsum yod pa'o/ 'bring du thob pa zha ma nas 'phel ba la/ pho brgyud mo brgyud bsres brgyud
gsum/ pho brgyud la yang rje khum bu ba chos rgyal nas se sgom grags rgyal/ rje mal gro sogs las 'phel ba'i slob brgyud dang / sras zha ma tsandi nas spangs rje nyi ma grags
las 'phel ba'i bsres brgyud de gnyis mo rgyud la yang / zha ma'i slob ma nyang sgom las/ smon dkar ba/ stod g.yung / dbon po sher tshul gsum nas 'phel ba'i lugs gsum
ste pho mo'i lugs lnga dang brgyad/bsres brgyud la/ zha ma pho mo bsres pa dum bu ko brag pa'i lugs/ zha ma pho mo gnyis sa lugs dang gsum bsres pa cha gan gyi lugs/ 'brog
mi lugs dang gyi jo lugs bsres pa/ jo nang kun spangs kyi lugs/ lam 'bras sbyor drug rdzogs chen gsum bsres pa la/ la stod dbang rgyal gyi lugs te bsres brgyud bzhi dang
bcu gnyis/rab tu thob pa zhang gi brgyud 'dzin sa lugs la snga bu dang phyi bu gnyis/ snga bu la phag gru lugs dang / gces sgom lugs gnyis/ phyi bu la nye brgyud dang
ring brgyud gnyis te sa lugs bzhi dang bcu drug/'brog jo sras gnyis dang zhang ston mched gnyis te bzhi'i gsung ngag gi gces mdzod bsdus pa mang lam zhig po'i lugs dang bcu
bdun/ se thon las mtha' mar thob pa byang chub ye shes kyis zhing phug pa la gdams pa'i lugs dang bco brgyad do/ de dag re re la ji ltar 'phel tshul mang bas ma bris so/

sum stong nyis brgya dang don bzhi 'das pa'i don lnga pa chu phyo khyi spyi lo 1142la rje btsun rtse mo byon/ lo gsum pa la 'jam dbyangs/ kyai rdor/ sgrol ma gsum gyi zhal
gzigs/ bcu drug pa yan la rgyud man ngag gi sgro 'dogs chod/ bcu bdun pa la cha pa'i drung du byon/ snga phyir lo bcu gcig tu mdo phyogs kyi sgro 'dogs bcad cha pa sku gshegs
pa'i tshe/ chos khri'i steng du sku 'bum bzhengs pa la/ rtse mor gser tog phul/ cha pa'i sku tshad dang mnyam pa'i ras bris phyag bris su gnang ba la/ rdzas mdog ma
'dres so sor 'byed pa'i mig rtsa dmar po can zhes sogs kyi bstod pa yang yod zer ro/ nyer bdun par me mo phag la chos la 'jug pa'i sgo brtsams/ nyer brgyad par gsung ngag
rin po che gnang ba'i sgo nas/ gdul bya skal ldan la 'jam dbyangs phyag na padma/ bi rU pa gnyis kyi dag pa'i snang ba bstan/ zhe gcig pa chu pho stag gi smal po zla'i tshes
bcu gcig la dag pa'i zhing du gshegs/ rje pas mdzad pa'i gsol 'debs gdung dbyangs ma'i mchan las/ tshes bcu'i dgong rje btsun sku mched sogs kyis tshes bcu'i mchod pa
mdzad/ nang pa rje pas byon pas/ na bza' sbu gu thibs pe sku lus ma spangs par mkha' spyod la bzhud/ gdung dbyangs kyi gsol ba drag tu btab pas/ na bza'i sbu gu nas/ bung
ba'i skad lta bu'i lung bstan khyad par can byung zhes bshad do/sum stong nyis brgya dang don dgu 'das pa'i brgyad cu pa me mo yos spyi lo 1147 la rje btsun grags pa byon/
brgyad lon pa'i tshe byang sems zla rgyal las tshangs spyod dge bsnyen gyi sdom pa nod/ bcu gsum pa la dpal

ldan sa skya'i gdan sar phebs/ nga drug pa chu pho khyi lo snye mo ru mtshams kyi gtsang khang dgon par mtshan gyi 'od gsal chen po'i ngang las/ bla ma sa chen gyi sku ye shes
kyi snang ba bstan te/ lam 'bras shin tu nye brgyud ces grags pa brda don gsal ba'i bka' drin mchog tu nos so/ rang lo bdun cu pa me pho byi ba'i dbo zla'i tshes bcu
gnyis la dag pa'i hing du gshegs kyi bar du bstan pa'i bya ba kho na mdzad pa'i sras kyi dam pa ni chos rje sa pan nyid yin la/ grags pa'i mtha' can bzhir grags pa ni/kar
shAkya grags/ nub pa rig 'dzin grags/ nA ro bandhe gshin rje grags/ gsal la ba dbang phyug grags dang bzhi'o/grags pa mi brgyad ces grags pa ni/ snga ma bzhi'i steng du/
gras ston blo gros grags/ dga' ston rdo rje grags/ lhe ston dkon mchog grags/ sa ston 'jigs med grags dang bzhi la 'jog par sems so/gur rgyan zhus pa'i mi bzhi ni/ mu chu
byang chub grags/ gtsang ston brtson 'grus grags/ lha thog yon tan gzung / rigs ldan shes rab rin chen dang bzhi'o/rig 'dzin gyi sdom brtson chen po bzhi ni/ jo sras lcags
kyi rdo rje/ dbon ston skyer sgang pa chen po/ rtsis 'dul gzhon nu seng ge/ khams kyi 'ji yon tan dge slong /des na da lta'i shing byi 'di sa chen gyi chu spre nas bzhi
brgya don gsum/ rtse mo'i chu khyi nas bzhi brgya dang nyer gsum/ grags pa'i me yos nas bzhi brgya dang bco brgyad lon pa'i lo de yin no zhes bshad par bya'o/

sum stong nyis brgya dang bcu gcig 'das pa'i bcu gnyis pa sa mo lug spyi lo 1079 la bka' brgyud dwags po bltams/ rang lo nyer drug pa la mar yul blo ldan la bsnyen par rdzogs/
thog mar rnal 'byor pa chen po'i slob bu mang ra brtson 'grus 'bar sogs las bka' gdams gsan/ rang lo so gnyis lon pa'i tshe/ rje mi la lo don gcig bzhes pa'i skabs su
mjal te bka' brgyud kyi zab chos gsan/ bka' phyag chu bo gnyis 'dres kyi gdams pa nyams su blangs/ khyad par du dwags po bka' brgyud ces snyan pas phyogs kun tu khyab pa
lags so/ 'di nyid don lnga pa bya lo sgrog gi tshes bco lnga'i snga dro gshegs so/de la slob bu'i tshogs ni/ dwags po sgom tshul/ phag mo gru pa/ grub thob dbu se/ dha ('ba')
rom ras pa ste rgyud 'dzin gyi bu chen bzhi/dwags po sgom chung / rmog chog (lcog) pa/ gsol (gsal) stong sgom shor (she)/ bla ma 'ol ka ba ste/ thugs sras bzhi/dwags
po 'dul 'dzin la sogs pa nye sras bzhi sogs mang du byon yang rgyud 'dzin gyi gtso bo phag gru pa nyid lags so/dwags po 'di sa chen las lo bcu gsum gyis bgres so/dwags
po'i slob ma phag mo gru pa/ dbu se'am dus gsum mkhyen pa/ gsal stong sgom she gsum la khams pa mi gsum zhes grags te/ sum stong nyis brgya dang zhe gnyis 'das pa'i zhe gsum
pa lcags pho stag spyi lo 1110 la phag gru pa dang dus gsum mkhyen pa gnyis bltams/ 'di nyid sa chen las lo bco brgyad kyis gzhon/

de yang phag gru pas lo bco brgyad pa la dbus su byon// rgya dmar la dbu tshad gsan te nyer lnga pa la// zul phur bya 'dul gyis mkhan po/ stod lung rgya dmar gyis slob dpon/
ar gyis gsang ston mdzad de bsnyen par rdzogs shing mdo la sbyangs/ de nas gtsang du byon/ las stod dkon mchog mkhar gyi sras gsum gyi ya gcig yin/ sras dgra pa nyin phug
pa chos grags stag sde seng ge lung du chu mo bya la 'khrungs/ sa chen las lo gnyis kyis gzhon/ de nas phag gru pas dpal ldan sa skyar phebs/ sa chen la snga phyir lo
bcu gsum du bsten/ gzhung bshad bshad mdzod mar grags pa de zin thor sdebs/ khong gi slob ma pradznyA kirtis de la 'grel bshad kyang mdzad da lta yang lung rgyun bzhugs/
byang sems zla rgyal la sems bskyed dang / dmar chos rgyal la bde mchog sogs gsan/ phyis dwags po rin po che'i zhabs pad bsten/ dgung lo zhe dgu pa la phag grur phebs/ 'jag
spyil rin po cher lo bdun bzhugs/ grwa pa brgyad brgya la gdugs thogs lnga brgya byung zer/ re gcig pa lcags pho stag zla ba bdun pa'i nyer lnga la gshegs so/de la slob
ma'i mchog/ mos gus mthar thug stag lung pa bkra shis 'bar/ rtogs pa'i mthar thug sna bu pa gling ras/ shes rab mthar thug pa par bu ba/ nus pa mthar thug pa mtshan bu
ba ste bka' babs bu chen bzhi/ par bu ba 'di cha pa'i slob ma shes rab can bzhi'i/ par bu bar grags pa de yin/skal ldan ye shes seng ge/ rtogs ldan mi nyag sgom rin/ grub
thob

nyang re se bo/ kun ldan gtsang pa ras chung bzhi la gdams pa'i bu bzhi zer/'bri khung skyu ra rin chen dpal/ chos rje lta bum pa/ chos rje rgyal tsha/ ban dha phug pa bzhi
la ro gcig rtogs pa phyed dang bzhi zer te/ bandha phug pa jo mo yod pas phyed zer ro/ de sogs mang du yod kyang gtso bo bsdus na/ gling ras 'bri stag gnyis/ khro phu ba
kun ldan/ gtsang pa ras chung dang bzhir 'dus so/dus gsum mkhyen pa'am dbu se ni/ bcu drug lon pa'i tshe/ rngog lo'i slob ma bre bo mchog gi bla ma dang / chag seng ge grags
las rab tu byung / mtshan dpal chos kyi grags pa zer/ lo nyi shu pa la dbus stod lung se thang du byon/ rgya dmar dang cha pa las dbu tshad/ sha ra ba las bka' gdams/
pa tshab las rigs tshogs/ sa skya pa'i thugs sras gshen rdor bzang las lam 'bras/ sga lo dang a seng la sbyor drug sogs gsan/ mal 'dul 'dzin la bsnyen par rdzogs/ lo gsum
pa la dwags po'i sras su gyur/ lo brgyad cu rtsa bzhi pa la gshegs so/de'i slob ma ni/ brgyud 'dzin gyi bka' babs 'gro mgon ras chen/ 'gro don gyi bka' babs grwa pa bka'
gdams pa/ rtogs pa'i bka' babs dbra sgom pa chos brtson/ rdzu 'phrul bka' babs te chung sangs rgyas dang bzhi'o/sum stong nyis brgya dang nga lnga 'das pa'i nga drug pa
chu mo yos spyi lo 1123 la skye med zhang brtson 'grus grags pa byon/ dwags po sgom tshul dang / sga lo sogs bsten/ tshal dang gung thang sogs btab/ don

gnyis pa chu mo glang la gung thang gi 'bum mo che bzhengs/ bang rim gsum pa'i tshe zhi bar gshegs so/ des na da lta'i shing byi 'di/ dwags po'i sa mo lug nas bzhi brgya dang
gya drug/ phag gru pa dang dus gsum mkhyen pa'i lcags stag nas nyis brgya dang nyer lnga/ zhang gi chu mo yos nas bzhi brgya dang zhe gnyis su slebs pa'i lor shes par
mdzod cig/sum stong nyis brgya dang drug cu 'das pa'i re gcig pa sa pho sprel spyi lo 1128 lo gling ras bltams/ rang lo so gcig pa nas rgyal ba lo dang / sum pa lo sogs lo
ras mched gsum snga phyir lo bco lnga bsten te/ nA ro pa'i gdams pa nyams su bzhes/ zhe gcig pa la phag gru pa'i lhan cig skyes sbyor gsan pas/ chu bo gangga tshun na lta
ba bzang bar grags/ dbyar zla gsum phag grur bzhugs/ bud med sngon mo zhig gis mdo rgyud kyi lung gnang bas mdo rgyud rang dbang du 'grel ba'i spobs pa thob/ bka' 'gyur
thugs la bzhugs/ mkha' 'gro ma lngas rigs lnga'i dbu rgyan rgyu gos chen la sku rnams thugs las bton pa phul ba da lta yang sna phu chos lung na yod zer/ rang lo re gcig
pa sprel lo dbyar ra'i nyer brgyad la gshegs/'di skye med zhang las lo lngas gzhon no/ gling ras kyi slob ma'i gtso bo ni gtsang pa rgya ras ye shes rdo rje'o/ dgung lo
lnga bcu nga gcig bzhugs pa'o/sum stong nyis brgya dang don bzhi 'das pa'i don lnga pa chu pho khyi spyi lo 1142 la stag lung chos rje bkra shis dpal g.yang shod bong rar
bltams/ lo bco brgyad pa la rab tu byung / nyi shu rtsa bzhi pa la dbus su byon/

phag gru pa la lo drug bsten/ so dgu pa lcags pho byi lo la stag lung du phebs/ tshogs pa stong phrag 'dus/ rang lo re dgu pa rta lo mgo zla'i tshes bcu dgu la gshegs so/'bri
gung pa chen po ni/ khams kyi ldan mar chu mo phag spyi lo 1143la byon pas/ stag lung pa las lo gcig gis gzhon/ so lnga pa la zhang sum thog pa kye po ye rdor las bsnyen
par rdzogs/ sku gzhon nu nas phag gru pa bsten/ gdan sa lo gsum mdzad de gzhan don cher ma byung / phyis so bdun pa la 'bri khung du phebs/ tshogs pa lnga khri lnga stong
lnga brgya nyer lnga 'dus/ 'di ni slob dpon klu sgrub kyi skye bar grags te/ sing ga gling gi dgra bcom pa zhig gis/ kha che pan chen gyi gcung po la me tog bzhi bskur
te/ gcig 'bri zhes bya ba'i dgon pa na slob dpon klu sgrub byang chub sems dpa' rin chen dpal du skye ba glangs yod pa de la phul/ gcig ratna ku bzhi'i gtsug lag khang
na byang chub sems dpa' skal ldan shing rta yod pas de la phul/ gcig rwi bha ba zhig yod pa de la phul/ yang me tog gcig sa pan dang mjal tshe kha phye'o zhes pa'i gtam yang
snang ngo/ gcig des lha chen po zhig bzhengs pa 'dug pas de'i thugs kar zhog ces bshad pa dang / yang kha che pan chen klas mo cher bzhugs pa'i tshe 'bri khung pa'i khams
btsun zhig gis/ pan chen la chos gos slang zhes sku chos la 'jus/ nye gnas kyi kho brdabs te sna khrag byung bas/ pan chen thugs dam gyi tshe sgrol ma byon pa la zhag
bdun du ma byon te/ khyod dpon slob kyis klu sgrub kyi slob ma la sdig bsags nyes pa de sbyang ba la rab byung gzhan la rang gi lo grangs kyi chos gos byin cig ces sogs

bshad pa las shes so/ dgongs gcig la sogs pa'i bstan bcos brtsams/ thugs sras spyan snga bas 'grel pa yang mdzad do/ mthar rang lo don lnga pa glang lo zla ba gnyis pa'i nyer
lnga la sku gshegs pa las/ slob ma gnyis kyis tshogs pa la zhal ston par gsol bas slar 'od gsal las bzhengs te nyi ma gnyis su chos gnang bas nyer bdun la gshegs so/ mchod
pa gang la 'dzin zhus pas/ nyer lnga la gzung gsung nas lnga mchod du grags so/'di'i thugs sras ni/ spyan snga ba grags pa 'byung gnas te/ 'di nyid rje btsun grags pa
chos dbyings su gshegs pa'i gsol 'debs kyi tshogs dpon la/ chos rje sa pan gyis spyan drangs zhes kyang zer ro/ des na 'bri stag gnyis kyi bar na lo gcig las med la/ stag
lung pa chen po rje btsun bsod rtse dang na mnyam/ chos rje sa pan shar la thegs pa'i tshe/ 'bri khung 'jig rten mgon po mjal gsung ba cung mi 'grig pa 'dra ste/ de'i
[dus] 'bri stag gnyis char gshegs tshar bas/ des na de'i tshe 'bri khung spyan snga ba dang mjal las 'os med do/ de gnyis gling ras la lo bzhis gzhon no/bka' gdams pa'i skor
la/ glang thang pa shing pho rta lo yin pas sa chen las lo so brgyad kyis bgres/ sha ra ba lcags pho khyi lo ba ste/ sa chen las nyer gnyis kyis bgres/ bya yul ba gzhon
nu 'od shing mo yos lo pa ste sa chen las bco brgyad kyis bgres/ bya 'chad ka ba ye shes rdo rje lcags mo sbrul lo pa ste sa chen las lo dgus gzhon/ stabs ka ba dar ma
grags chu mo lug lo pa ste sa chen las lo bcu gcig gis gzhon/ 'od 'jo ba gzhon nu

yon tan me mo lug lo pa ste sa chen las lo lngas gzhon/ bsod rtse las bco lngas bgres/ rje sgam po pa ni sha ra ba las lo brgyad dang / bya yul ba las lo bzhis gzhon/ gling
ras sa chen las lo drug gis gzhon/ gzhan yang / cha pa'i seng chen brgyad/ gnyal zhig bu dgu/ pa tshab bu bzhi sogs sa chen yab sras gsum dang ci rigs par thog mtshungs
pa lags so/sum stong nyis brgya dang so gsum 'das pa'i so bzhi pa lcags mo sbrul spyi lo 1101 la/ gling gi thugs sras gtsang pa rgyal sras (rgya ras) nyang stod du byon/
'di rje btsun grags pa las bcu bzhis gzhon/ 'brug ra lung gi dgon pa btab/ 'brug pa zhes yongs su grags shing / nA ro pa'i sprul par byed/'di la slob ma'i mchog/ dbon sras
dang chos sras gnyis/ dang po ni/ dbon sras dar ma seng ge sogs so/ gnyis pa la dang por che ba spa rkyang gnyis/ bar du che ba brgya 'bras gnyis/ tha mar che ba lo rgod
gnyis sogs yod pa las/ dang po ni/ spa ri ba dang rkyang mo kha pa gnyis/ gnyis pa ni brgya legs pa dang 'bras mo ba gnyis/ gsum pa ni lo ras pa dang rgod tshang pa gnyis
so/de yang lo nas mched pa la smad 'brug dang / rgod tshang pa nas mched pa la stod 'brug dang / dbon sras sogs kyis skyong ba la bar 'brug ces grags so/gzhan yang sku'i
sprul pa dam pa sa skor ba/ gsung gi sprul pa dam pa gter khung pa/ thugs kyi sprul pa dam pa ko brag pa/ 'phrin las sprul

pa grub thob dgon g.ye dang bzhi'o/ de lta bu'i gtsang pa rgya ras de ni nga gcig pa dbo zla'i nyer lnga la gshegs so/ 'di nyid bltams pa'i lcags sbrul nas bzhi brgya dang
nyag bzhi ru slebs pa ni shing pho byi lo 'di yin no/gsum pa/ sum stong sum brgya pa'i skabs su byon pa ni/ ko brag pa/ khro lo/ sa lo/ rgod tshang pa rnams te/ de yang sum
stong sum brgya gnyis 'das pa'i gsum pa lcags pho stag spyi lo 1170 la ko brag pa bsod nams rgyal mtshan ding rir byon/ lo brgyad cu bzhugs/ dwags po bka' brgyud dang
lam 'bras zha lugs sogs nyams len mdzad/slob ma'i gtso bo yang dgon pa/ mchims nam mkha' grags dang gnyis/ gzhan yang dpyalcal lo/ khro lo/ chag lo/ gnyal lo ste/ lo tsA
ba bzhi'o/deb sngon las ko brag pa sa pan dang dgung mnyam yin zer ro/ dus gsal gyi lugs ltar na sa pan las lo skor gcig gis bgres so/sum stong sum brgya dang bzhi 'das pa'i
lnga pa chu mo sbrul (chu pho 'brug la babs/ dpe sgrig pas) spyi lo 1172 la khro phu lo tsA ba byams pa dpal byon/ 'di ni phag gru pa'i dngos slob rgyal tsha ri mgon
dm: rin chen mgon po dang / de'i dbon po kun ldan gtsang pa ras chung gnyis yod pa'i/ kun ldan ras pa'i dbon po yin la/ kun ldan ras pa'i slob ma gcig ri mas dm: ma cig re
ma/ nya pa lus skyes zhes pa la bu gcig skyes pa skyes bu dam pa gcig %'byor ldan% shes nas gso skyong mdzad pas gces sgom rdzong par grags/ mkha' skyong brag pa zhes kyang
bya/

'di nyid sa chen gyi dngos slob du 'dod/'ga' zhig/ sa chen gyi dngos slob rgyal tsha ta la phug pa yin la/ de dang ma gcig ri ma'i dngos slob gces sgom rdzong pa yin zer/'ga'
zhig 'di 'khrungs yul khams pa yin la/ nyi gzhug brag tu lta ba nam mkha' dang mnyam pa'i don skyong ba'i mkha' skyong brag pa dang / rtag nag ga ga'i rdzong la sgom pas
gces sgom rdzong par yang grags zer/bdag gi bla ma ni/ gces sgom 'di la rta nag gces sgom dang / kha rag gces sgom sogs yod pa'i/ man ngag rin spungs gsung ba po ni rta
nag gces sgom yin gsung ngo/gang ltar na'ang khro los/ rje mi tra/ pan chen buddha shrI/ shAkya shrI gsum rim pas spyan drangs/ byams chen bzhengs pa sogs bstan pa'i bya
ba mtha' yas pa mdzad do/ 'di dang rje sa pan rtsod pa mdzad pa'i rtsod yig kyang yod do/sum stong sum brgya dang bcu bzhi song ba'i bco lnga pa chu pho stag spyi lo 1182
la gangs can mkhas pa'i gtsug rgyan sa skya panDi ta byon/ chu stag de nas sum brgya dang dgu bcu rtsa gsum lon pa'i lo ni da lta'i shing byi 'di yin la/ des na phyi dar
sa mo bya nas nyis brgya dang so gsum song zin pa'i so bzhi'am/ rngog lo tsA ba byon pa'i me mo bya nas brgya dang nyer lnga 'das pa'i nyer drug pa'am/ sa chen kun snying
byon pa'i sa pho sprel lo nas dgu bcu 'das pa'i go gcig pa chu pho stag la sa panDi ta bstan pa'i nyi ma shar ba yin no/pan chen 'di nyid btsas ma thag tu samaskri ta'i
gsung dbyangs snyan par

sgrogs/ bco lnga man chad la/ rje btsun chen po'i drung du/ sa skya gong ma'i gsung gi bcud mdo sngags kyi zab gnad yongs su rdzogs/ bcu dgu pa la ku mud bzhad pa'i dus kyi
'od gsal chen po'i ngang las/ a phyi 'bum pa'i drung du mkhas mchog dbyig gnyen la chos mngon pa mdzod dang / kha che pan chen la de nyid kyi chos zab mo rdo rje'i glu las
legs par nod/ rgya gar shar phyogs su phyogs kyi glang po'i gdan seng ge'i khri la 'khod de/ glegs bam gzhal du med pa'i lde mig bzung / pad dkar bzhad pa'i dus kyi mdangs
rab tu rgyas pa'i tshe/ 'phrang du zhu ston rdo rje skyabs la byams chos sogs lung gi chos skor/ nyi shu pa la rkyang 'dur du/ rma bya byang brtson dang gtsang nag pa'i
slob ma mtshur ston gzhon seng la bod bgres po nas brgyud pa'i tshad ma'i chos skor/ gzhan yang cha pa'i seng chen brgyad kyi rtsegs pa dbang phyug seng ge la bod la
grags pa'i grub mtha' bzhi'i chos ji snyed pa/ spyi bo lhas pa byang chub 'od la/ bod la grags pa'i zhi byed rdzogs chen gcod bka' gdams la sogs pa'i gdams ngag ji snyed
pa khong du chud/ nyer gsum pa shing pho byi lor gtsang chu mig tu kha che pan chen dang mjal/ pan chen de nyid dang de'i slob bu rgya gar shar nub gung gsum na sgra la mkhas
par grags pa'i sam ga shrI ste dge 'dun dpal dang / su ga tA shrI ste legs par gshegs pa'i dpal dang / dA na shI la ste tshul khrims sbyin sogs snga phyir bsten te/
bod rgan po'i 'dres kyis ma bslad pa'i lha rgyan gyi bshad srol las byon pa'i tshad ma la sogs pa'i rig gnas che ba lnga/ snyan ngag/ sdeb sbyor/ mngon brjod/ zlos gar/ rtsis
te rig gnas chung ba lnga ste/ rig gnas bcus bsdus pa'i

zab chos thams cad/ chos sgo skyel du byon pa'i sgo nas legs par nod de sa panDi ta zhes snyan par grags/pan chen dbus nas 'khor rjes de nyid kyis nyi shu rtsa bdun bzhes pa'i
sa pho 'brug gi lo lo ston rdo rje dbang phyug gis bzhengs pa'i nyang smad rgyan gong gi gtsug lag khang du/ kha che pan chen gyis mkhan po/ spyi bo lhas pa byang chub
'od kyis las slob/ don mo ri pas gsang ston bgyis te bsnyen par rdzogs/sa pan 'di nyid sku bltams pa'i lor rje btsun rtse mo 'ja' lus su gshegs pas zhal gyi bdud rtsi dngos
su ma thob kyang / rang lo so lnga pa'i bar du grags pa'i 'chi med bdud rtsi ngoms par gsol/ khyad par lam bzab mo bla ma'i rnal 'byor gyi sgo nas phyi nang gi rten
'brel gyi gnad rang sar 'grig ste sa dang po'i yon tan mchog tu bsnyes/ nyid kyi so gsum pa la kha che pan chen slar kha cher bzhud/ so lnga pa la rje btsun chen po bde ba
can du gshegs/ rje sa pan so lnga pa'i tshe grags pa gshegs dus bstan rtsis mdzad pa na so lnga pa me khyi yan la sum stong sum brgya dang lnga bcu song bas slan chad kyang
de bzhin rtsi bar bya'o/ zhes 'di pa ltar gyi rtsis khrul med pa 'di yin no/ so brgyad pa tsam gyi tshe/ rgya bod kyi ngag rtog gi brag ri 'joms par byed pa'i tshad
ma'i bstan bcos rigs pa'i gter zhes grags pa de brtsams/ lnga bcu rtsa gcig tsam gyi tshe legs bshad kyi sbrang rtsi spel ba'i dga' ston/ bstan pa'i pad tshal rgyas par byed
pa'i sdom gsum rab dbye'i nyin byed kyang shar/ lnga bcu rtsa dgu pa'i tshe 'phags pa wa ti'i dri'i gtsang khang dang 'dabs 'byor ba'i dpal

gyi gnas su/ rgya gar lho phyogs kyi 'phrog byed dga' bo la sogs pa'i phas kyi rgol ba ngan pa drug lung rigs kyis tshar bcad de rgyal ba'i bstan pa la bcug/ gang gi snyan
pa'i rnga sgra gangs ri'i ljongs 'dir ma shongs te/ rgya dkar nag dang hor bal gyi ljongs thams cad kyang gang bar byas/ drug cu rtsa gsum pa'i tshe/ stobs kyi 'khor los
bsgyur ba rgya nag mtha'i rgyal po go dan gyis bsod nams kyi mgron du spyan drangs/ drug cu rtsa lnga pa me pho rta'i lor pho brang chen po ling chu rtser gdan phebs/ rgyal
pos nyams sad pa'i phyir sgyu ma'i dri gtsang khang khang phran gyis bskor ba'i gtsug lag khang gi sgyu 'phrul gyi rwa bar spyan drangs pa'i tshe/ ting nge 'dzin gyi mthus
brtan par bzhugs su gsol te/ byang phyogs sprul pa'i sde'i gtsug lag khang zhes phyogs kun tu snyan pas grags/ sgyu ma'i mkhan po la bslus chen po der byung / rgyal
po 'khor bcas dga' bdes yid rab tu gsos/ bdun cu pa'i bar du rgya nag po'i yul du bshad sgrub kyi bstan pa spel/ lcags phag smal zla'i bcu bzhi'i tho rangs sku'i bkod pa
re zhig bsdus/sku'i skye ba phyi ma mkha' la spyod pa'i rig pa 'dzin pa'i gar gyis rol/ de nas gnyis pa'i tshe/ shar phyogs mu mu nir rgyal po nyi ma stobs 'phel gyi sras
dam par gyur te sa lam phal cher bgrod/ de nas gsum pa'i tshe mngon dga'i zhing du bde bar gshegs pa dri ma med pa'i dpal zhes bya ba'i sangs rgyas/ longs sku'i cha byad
sku mdog gangs ri'i mdog can chos 'chad kyi phyag rgya can rin po che'i rgyan dang rab tu mdzes pa'i gos klubs pa dag pa'i 'khor 'bum gyis bskor ba'o/

de ltar na phyi dar nyid la bstan pa'i nyin byed lan gsum shar te/ lo chen rin bzang gis/ dar mas bstan pa bsnubs rjes kyi chos min thams cad tshar bcad/ de rjes mgos rngog
rnam gnyis kyis blo bar gyi chos log thams cad sun dbyung / de nas bzung ste chos rje sa skya pa chen po grags pa'i mtha' can gyi sku'i tshe'i stod smad lo brgya tsam zhig
bstan pa sprin med kyi mkha' ltar gnas pa las/ phyis rang bzo phag mo'i byin rlabs/ yi dam dkrong bskyed/ gtum mo bde skyod/ sems skyed rmi lam (ma)/ sems skyed rku thabs/
bsngo ba yod dge/ dkar po chig thub sogs/ chos min gyi rnam grangs brgya rtsa zhig gi mun rum tshar gcod pa la bstan bcos sdom gsum rab dbye'i nyin byed 'di shar ba
yin/ des na deng gi dus na rgyal ba'i bstan pa la lung rigs kyis cung zad dpyad du yod pa 'di pan chen 'di nyid kyi bka' drin yin no/ shes bya rig gnas lnga'i sgo phye ste/
rig pa'i gnas la blo kha chung zhig phyogs pa'i bod kyi gzhon nu blo gsal dag la panDi ta zhes pa'i mtshan tsam gyis kyang kha ba can 'di dkar por byas pa min nam/ de
yang phyi dar la lo chen rin chen bzang po'i sku ngo la/ rmal lo tsA bas tshad ma la bshad pa cung zad mdzad cing / khyung po grags ses kyang tshad ma bshad de tshad ma rnying
ma zhes pa'i bstan pa cung zad dar/ de rjes rngog lo chen pos tshad ma rgyan dang chos mchog gtso bor bton te tshad ma gsar ma zhes bya ba'i bstan pa spel/ de nyid
kyi dngos brgyud kyi slob bu dag gi rang bzor sgro btags pa'i tshad ma'i bstan pa ha cang dar ches pa'i tshe/ dag ma dag gi rab dbye legs par phye ste/ sde bdun gyi snying
po gsal bar ston pa'i tshad ma rigs pa'i

gter zhes bya ba'i sgo nas tshad ma'i bstan pa ji lta ba bzhin shar ba yin zhing / rig gnas gzhan la yang des mtshon te shes par mdzod cig/sa panDi ta'i slob ma'i mchog rtogs
pa'i brgyud 'dzin tshogs grub dbon gsum/ man ngag gi brgyud 'dzin lho dmar rnam gnyis/ bshad pa'i brgyud 'dzin shar nub gung gsum/ sdom phrug bgres pa dpal bzang po bcu
gsum/ gzhon pa rgyal mtshan gyi mtha' can bdun/ lo tsA ba chen po bzhi/ sbas pa'i rnal 'byor pa chen po bzhi/ mkhas btsun gyi thugs sras bzhi/ sgrub pa'i brgyud 'dzin rgyal
ba yang dgon pa/ sbas pa'i grub chen zangs tsha bsod rgyal lo/de dag kyang rim pa ltar/ tshogs sgom kun dga' dpal/ gtsang sgyer phur lcags pho rta la byon/ chos rje
pa lo bcu gsum bsten/ go brgyad pa la gshegs/ sa pan las lo nyer brgyad kyis gzhon/grub chen yon tan dpal stag ste ngam rings su byon/ chos rje pa lo drug bsten/ se mo che
ras pa zhes grags/dbon po 'phags pa rin po che sa pan nga bzhi bzhes pa'i shing mo lug la byang ngam rings klung khungs su byon no/tshogs grub dbon gsum gyi brgyud pa 'dzin
pa la la nyan zhang gsum zhes grags te/ la ru ba bsod nams bzang po/ stag rtse la ru gser khang du byon/ bco brgyad pa la 'phags pas rab tu byung / shar pa rdo rje 'od
zer la rgyud gsum man ngag dang bcas pa gsan/ phyis spyi'i sen mo rang grub thob yon tan dpal la lo gsum gsung ngag gsan no/

nyan chen bsod nams brtan pa la stod byang mdog rje rong dbyig mkhar du chu pho rta la byon/ tshogs sgom pa lo bcu gsum bsten/ lo go drug bzhugs/tshogs sgom pa las lo bcu gnyis
kyis gzhon no/ lho pa kun mkhyen rin chen dpal lho pha drug pa yin/ sku shin tu bgres pa nas byang ngos su brda don gsal ba'i tho sgrig zhu ba la byon/ dmar chos rgyal/
pu rangs lo chung gi dngos slob dmar chos rgyal mtshan gyi dbon rgyud yin/ chos rje pa lo brgyad bsten/shar nub gung gsum gyi/ shar pa shes rab 'byung gnas dang / shar
pa rdo rje 'od zer te sku mched gnyis/ nub pa 'u yug pa rigs pa'i seng ge/ de'i dbon po nyi thogs pa sangs rgyas kun smon/de'i ka chen khang gnyan zhang gsum zur khang
pa dang bzhir grags pa'i khang ston 'od zer rgyal mtshan/ gnyan dar ma seng ge/ zhang mdo sde dpal/ zur khang pa dkar shakya grags/ gung pa la skyo ston dri med de/ de thams
cad sa pan gyi dngos slob yin no/ dkar shAka ni gtso bor grags pa yin no/sdom phrug bgres pa bcu gsum ni/ tshogs sgom kun dga' dpal bzang po/ rin chen skyob pa dpal bzang
po/ lho pa kun mkhyen rin chen dpal bzang po/ zhang rgyal ba dpal bzang po/ zhang mdo sde dpal bzang po/ phyi ru ba seng ge dpal bzang po/ grub snying po rdo rje dpal
bzang po/ ldong ston shes rab dpal bzang po/ jo gdan byang chub dpal bzang po/

kha'u pa 'od ldan dpal bzang po/ skyi ston dri med dpal bzang po (gnyis chad) rnams so/jo gdan byang chub dpal ni/ chos rje pa'i slob ma shin tu yin kyang / kha che pan chen
gyi mkhan bu yin pas chos rje pa'i sdom phrug tu cung zhig mi rigs pa 'dra mod/ 'on kyang rje kun mkhyen gyi Tika ltar bgrangs pa'o/gzhon pa rgyal mtshan gyi mtha' can
bdun ni/ shar pa ye shes rgyal mtshan/ khang ston 'od zer rgyal mtshan/ dga' ldan pa chos kyi rgyal mtshan/ gsol ja ba 'dul ba rgyal mtshan/ 'u yug pa dpal gyi rgyal mtshan/
yar klungs pa shAkya rgyal mtshan/ yar klungs pa byang chub rgyal mtshan rnams so/de yang yar klungs pa byang chub rgyal mtshan ni/ chos rje pa'i rnam thar tshigs bcad
ma rgyas pa rtsom pa po yin la/ rnam thar bsdus pa rtsom pa po'i yar klungs pa grags pa rgyal mtshan yang bsnan nas rgyal mtshan gyi mtha' can brgyad ces bya'o/lo chen
bzhi ni/ phyag (chag) lo tsA ba chos rje dpal/ glo bo lo tsA ba shes rab rin chen/ rong pa sga lo rnam rgyal rdo rje/ zhang lo tsA ba grub pa dpal dang bzhi'o/chag lo ni/
chag dgra bcom gyi dbon po ste/ me mo sbrul lo la byon/ sa pan las lo bco lngas gzhon no/zhang lo ni/ kha che pan chen gyi slob ma'ang yin la gtso bor ras chung snyan brgyud
kyi brgyud pa la bzhugs pa de'o/yar klungs pa rgyal tsha lung gi dbang phyug/ zhang bya ru ba Arya de wa/

long bu ba bsod nams rin chen/ slang ra ba kun dga' rgyal mtshan de sbas pa'i rnal 'byor pa chen po bzhi/mkhas btsun chen po bzhi ni/ bo don pa rin chen brtson 'grus rdo rje/
gtsang nags phug pa 'jam dbyangs shes rab 'od zer/ dge ba'i bshes gnyen bzod pa ring mo/ te ra pa byams pa mgon po dang bzhi'o/bo dong rin po che ni lcags pho sprel lo
pa ste/ sa pan las lo bco brgyad kyis gzhon/gtsang nags phug tu mkhas pa yongs su grags pa gsum byon pa'i/ gtsang nags brtson 'grus seng ge ni/ cha pa'i seng chen gcig yin
la/ gtsang nags phug pa thugs rje seng ge ni/ jo nang kun spangs zhang gi slob ma ste bar do 'phrang sgrol mdzad pa po de yin/'jam dbyangs shes rab 'od zer ni/ thog mar
sa pan la dgag pa mdzad pas 'jam dbyangs mi dges pa'i rnam pa bstan/ bshags pa byas te chos rje khu dbon gyi thugs sras su gyur pa'o/sum stong sum brgya dang bcu drug 'das
pa'i shing pho 'brug spyi lo 1184 la zangs tsha bsod nams rgyal mtshan sku 'bum rnam rgyal du byon/ dgung lo nga drug pa sa mo phag rgyal zla'i nyer gnyis la mdog ros
kyi sag rir gshegs/ 'phags pa dang 'gro mgon phyag na gnyis [slob dpon rin chen rgyal mtshan] slob dpon ye shes 'byung gnas gnyis la re zhig zangs tsha'i sras bzhi zer/
phyi ma gnyis sa pho khyi lo pa dgung mnyam yin no/sum stong sum brgya dang nyer gcig 'das pa'i nyer gnyis pa sa mo bya

spyi lo 1189 la rgod gtsang pa mgon po rdo rje bltams/ lo bcu dgu pa la rab tu byung / gtsang pa rgya ras kyi zhabs zung zla ba gsum bsten/ kong po nas dza lan dha ra'i bar
gyi gnas rnams su sgrub pa gzhan don kho na mdzad/ bdun cu bzhes pa rta lo zla ba lnga pa'i tshes gsum la gshegs/slob ma'i mchog rang las lhag pa gcig/ rang dang mnyam pa
brgyad sogs byon pa las/ rang las lhag pa ni yang dgon pa yin la mnyam pa brgyad ni rten 'brel rang dang mnyam pa ne rings pa/ sgrub tshugs rang dang mnyam pa pu tri ri
khrod gling pa/ mos gus rang dang mnyam pa spyil dkar ba/ snying rje rang dang mnyam pa ma bdun pa/ zhen log rang dang mnyam pa gangs shAkya bshes gnyen/ dag snang rang
dang mnyam pa nam mkha' rdo rje/ dka' spyad rang dang mnyam pa g.ya' mdo rings kyi shAkya ras pa/ brtul zhugs rang dang mnyam pa grub chen u rgyan pa dang brgyad do/des na
rgod tshang pa byon pa'i sa mo bya nas sum brgya dang don drug yin la 'di sa pan las lo bdun gyis gzhon/sum stong sum brgya dang so lnga 'das pa'i so drug chu mo phag spyi
lo 1203 la rong pa sga lo byon/ khams pa sga lo'i skye bar bzung nas sga lo zer/ khams pa sga lo 'di sa chen dang phar slob tshur slob yin/ dpyal lo'i drung du rgya yig
sogs la sbyangs/ brgyad cu pa la gshegs so/'di'i slob ma ni/ 'phags pa rin po che/ khro phu rin po che/ lho pa grub seng / thang ston lo tsA grags rgyal/ sman?man lung
pa chen po'o/sum stong sum brgya so drug 'das pa'i so bdun pa shing pho byi lo spyi lo

1204 la kha che pan chen shAkya shrI bha dra 'khor pan chung dgu dang bcas te bod du phebs/ de'i tshe ko brag pas lo nyi shu rtsa bzhi/ khro los so gsum/ sa los lo nyi shu
rtsa gsum/ rgod tshang pas bcu drug lon/ des na jo bo rje bod du byon pa'i shing pho rta lo nas/ lo brgya dang lnga bcu 'das pa'i nga gcig pa shing pho byi lo pan chen shAkya
shrI bod du byon pa yin zhes bya'o/'khor pan chung dgu ni/ dbu phar la mkhas pa su ga ta shrI/ sngags 'dul la mkhas pa dza ya ratna/ sgra dang mngon pa la mkhas pa bi
bi bhu ti tsandra/ tshad ma la mkhas pa dA na shI la/ tsandra pa la mkhas pa sam gha shrI/ mngon pa gong 'og la mkhas pa su ma ti garabha/ dus 'khor la mkhas pa dzi na
su pa ta/ spyod 'jug la mkhas pa ma hA bo dhi rnams so/de yang kha che khri brtan gyi bye brag dza sho dha ra zhes par shing mo glang gi lo spyi lo 1145 pan chen 'di nyid
sku bltams/ lo bcu pa la bram ze landha ra la sgra rig gsan/ lo dgu nas nyer gnyis bar la tshangs spyod dge bsnyen mdzad/ nyer gsum pa la mkhan po su kha shrI bha dra bde
ba dpal bzang po las rab tu byung / nyer dgu'i bar du kha cher bzhugs/ sum cu pa la yul dbus ma ga dhar byon/ mkhan po shanata ka ra gupta ste zhi ba'i 'byung gnas sbas
pa dang / da sha bha la dang / gsang ston dha bar ka sogs bco brgyad las bsnyen par rdzogs/ drug cu bzhes pa'i tshe khro lo lo so gsum lon pa gcig gis byi lo mchu'i zla
ba la spyan 'dren la byon te rgya gar bai durya'i tshog 'dus su phebs/ shAkya'i bstan la shAkya'i sras bltams shAkya'i mtshan/ zhes sogs kyi zhu yig rten dang bcas phul/
ba ne sha ra bya ba pan chen dang

mjal/ pan chen gyi gsung gis/ lo tsA ba 'di chos mang du shes pa/ lha chen po bzhengs pa'i stobs yod pa'i yar rgan cig yod bsam pa la na tshod gzhon nur 'dug/ chos sgyur ba'i
lo tsA ba yang mi phod/ sgrub thabs 'ga' byin la 'o skol dpon slob phyir log gsungs/ panDi ta dzA ya shrIs dpon slob rnams lo tsA ba'i gzugs la brnyas 'dug pas 'bel ba'i
gtam smros shig ces skabs dbye/ lo tsA bas pan chung dgu la dri ba mi 'dra ba gnyis gnyis byas/ pan chen rab tu dges te spyan drangs pa'i rngo thogs/ pan chung rnams la'ang
do li byas te rim pas spyan drangs/ chu mig tu khro phu'i bsu ba'i bkod pa dge 'dun drug cu/ dar gdugs rol mo sogs drug cu dang bcas pas khro phur spyan drangs/ de'i
tshe sa panDi tas yab dpal chen 'od po phag lo sku gshegs nas/ gshegs rdzongs kyi sku skal rkyang 'dur du 'bul bar phebs pa'i bar lam chu mig tu chos rje dang mjal/ tshad
ma chos mchog gi bstod pa sogs mdzad pa yin er/ khro phur byi lo'i dbyar gnas mdzad/ tshul shing len pa brgyad brgya byung / brgyad stong pa sogs gsungs so/ lo tsA bas
dar zab kyi thun yon de ma chag par phul/ lho brag pa byang chub dpal la bsnyen rdzogs gnang / dbus la 'bri khung pas spyan 'dren pa'i cha rkyen mang po slebs/ slas mo cher
phebs/ rgya gar nas spyan drangs pa'i rten mchod rnams zhal phye/ mchod pa gzab par phul/ gtsang po ba bsod nams mdzes kyis mjal/ bdag bsnyen par rdzogs nas ltung ba
byung ba ma dran pas tshul khrims bsrungs pa'i dge ba bsngo bar zhus pas/ dbu zhwa zul gyi phud phyag thal mo sbyar nas bsngo ba rgyu bzang 'di lta bu rgya gar na yang dkon
gsungs

nas bsngo ba mdzad/ glang lo'i dbyar gnas slas mo cher mdzad dgag dbye thon nas chu mig ring mor byon/ rgyan gong gnas su rdo rje dpal la bsnyen rdzogs gnang / gzhu snye mo'i
nang la byon/ mtshur phu nas stod lung brgyud de jo bo rnam gnyis la mchod pa phul/ mtshur phu ba'i skyel mi rnams la/ khyed kyi dgon pa na sangs rgyas thod pa'i rgyud
nas bshad pa'i sku gsum snang ba khyed kyis ngo ma shes gsungs/ sku gsum ni bde mchog yab yum go ldog/ shAkya thub pa sprul sku la yum rdo rje mkha' 'gro/ rdo rje dril bu
mnyam sbyor gyi lha dang gsum mo/ de nas srin po rir stag lo dbyar gnas mdzad/ byams chos khrid dang rigs tshogs rnams gsungs/ me mo yos la sol nag thang po cher phebs/
bstan rtsis mdzad pa na/smin drug zla ba'i dkar phyogs kyi//tshes brgyad nam gung mnyam pa la//zla ba ri bo la nub tshe//thub dbang yongs su mya ngan 'das//de rjes lo ni
stong phrag gcig//bdun brgya dang ni lnga bcu dang //zla ba gnyis dang zla ba phyed//de bzhin nyi ma snga rabs 'das//zhes sogs bshad/'o na rang lugs kyi skar rtsis dang
ches mi mthun on snyam na skyon med de/ pan chen gyi bstan rtsis kyi 'das lo'i thog ma ni/ mtho btsun grub rje dang bde byed bdag pos byang chub chen po'i sku bzhengs dus
kyi me mo sbrul nas bzung ba yin no zhes bshad zin la/ de lta bu'i me sbrul de ni/ 'das lo nas stong dang lnga brgya gya dgu 'das pa'i dgu bcu pa yin no zhes kyang bshad
zin zhing / pan chen gyi bstan rtsis 'di ni me mo yos lo nag pa zla ba'i tshes lnga la mdzad pa yin pa dang / me yos nag pa zla ba'i tshes lnga ni/

ma hA bo dhi byon pa'i me sbrul nas/ lo stong dang bdun brgya dang lnga bcu 'das pa'i lnga bcu rtsa gcig pa me mo yos lo rang gi steng nas zla ba phyed dang gsum dang zhag
lnga song ba de yin par shin tu gsal ba'i phyir ro/ des na me yos 'di ni 'das lo nas lo sum stong sum brgya dang bzhi bcu dang pan chen bod du byon pa'i lo bzhi pa yin no/de
nas byang rwa sgreng du byon pa'i yar lam 'bri khung pas spyan drangs kyang / gdan cig pa dang bka' gdams pas gegs byas/ mjal du ma ster zer ro/ phyis de sa pho 'brug
gi lo gtsang du phebs/ nyang smad rgyan gong du sa pan la bsnyen rdzogs gnang / gsang ston spyi bo lhas pa byang chub 'od pa ni shing pho byi lo ste/ de'i tshe re lnga pa
yin/ sbrul lo'i dbyar gnas rin chen sgang du mdzad/ rta lo'i dbyar gnas shangs lu gu sdong (gdong) du mdzad/ lha btsun gung thang pa la bsnyen rdzogs gnang / sprel lo'i
dbyar gnas khro phur mdzad de/ chu pho sprel lo gre zla ba'i tshes gsum nas bcu gsum gyi bar du khro phu byams chen gyi rab gnas mdzad/ rim gyis khro phu nas mnga' ris su
phebs te/ bya lo'i dbyar gnas pu rangs su gnang / shing pho khyi lo kha cher phebs te lo nyer dgu tsam zhig tu bstan 'gro'i don mdzad/ dgu bcu rtsa dgu pa sgrog zla ba'i
tshes lnga la zhi bar gshegs/de la pan chen shing pho byi lor bod du phebs nas/ lo bcu gcig bod du bzhugs zer ba 'di la phal cher mthun mod/ 'khrungs lo la mi mthun pa
'ga' zhig 'dug pa'i/ deb sngon las/ pan chen me mo lug la bltams/ don brgyad pa shing pho byi lor bod du phebs/ chu mo bya'i bar lo

bcu bzhugs/ shing khyi la kha cher thegs/ go gcig shing bya la gshegs zer mod/ khro los mdzad pa'i bstod pa las/ gcig gis ma tshang lo brgya'i dus// bya lo sgrog zla'i dkar
phyogs kyi// spen pa'i nyi mai tshes lnga la// 'gro ba'i nyi ma nub par bstan// zhes go dgu pa bya lor zhi bar gshegs par bshad pa dang cung zad 'byor kyang / thub dbang
yongs 'das lo ni brgya phrag bcu// drug bcas dgu bcu rtsa gnyis mthar son tshe// shAkya'i bstan srog ngur smrig 'dzin pa'i gtsor// byon gyur drang srong de yi rnam thar
bris// zhes pa dang mi 'byor te/ lung des/ pan chen lugs kyi 'das lo nas stong dang drug brgya go gnyis 'das pa'i tshe pan chen sku 'khrungs par bshad la/ thang po cher bstan
rtsis mdzad pa'i me mo yos yan chad la lo stong dang bdun brgya lnga bcu 'das par pan chen rang gi bshad pa ltar yang khas blangs dgos pa las/ khyed ltar na thang po
che'i me mo yos lo ni pan chen gyi brgyad du rtsa gcig pa yin pas/ pan chen 'khrungs gong yan chad kyi stong drug brgya go gnyis dang / pan chen dgung lo gya gcig po bsres
pas stong bdun brgya don gsum du yang sleb 'dug pa'i phyir ro/jo brtan (gdan) mkhan chen chos grub seng ges mdzad pa'i pan chen gyi rnam thar las/ khro los mdzad pa'i/
thub dbang yongs 'das lo ni brgya phrag bcu// drug bcas dgu bcu rtsa gnyis mthar son nas// zhes pa 'di yi ge ma dag pa yin pas/ thub dbang yongs 'das lo ni brgya phrag bcu//
dgu bcas bdun cu rtsa gsum mthar son nas// zhes 'don dgos la/ de ltar na 'das lo nas lo stong dgu brgya don gsum 'das pa'i lcags pho sprel lo

pan chen bltams/ re lnga pa shing pho byi lor bod du phebs/ don lnga pa shing pho khyi la kha cher phebs/ go dgu pa khyi la zhi bar gshegs zhes bshad pa yang / thang po cher
rtsis pa'i bstan rtsis dang 'gal te/ khyed ltar na thang po che'i me yos ni pan chen gyi drug cu rtsa brgyad yin la/ drug cu rtsa brgyad po de dang / pan chen 'khrungs
gong gi lo stong dgu brgya don gsum po bsres pas/ nyis stong zhe gcig tu yang 'gyur ba'i phyir ro/des na kho bo ni skabs 'dir dus gsal sor bzhag nas/ kha che pan chen rang
nyid kyi bstan rtsis ltar gyi/ 'das lo'i stong dang drug brgya go gnyis 'das pa'i go gsum pa shing mo glang la pan chen bltams/ drug cu pa shing byi la bod du phebs/ bdun
cu pa shing khyi la mnga' ris nas kha cher phebs te go dgu pa la dag pa'i zhing du gshegs/ mnga' ris nas kha cher phebs dus jo gdan gtsang po ba/ byang rdor rnam gnyis
kyi gnas kyi slob dpon du bzhag/ shing khyi de nas lo bcu gcig pa pan chen gyi dgung lo brgyad cu lon pa'i tshe/ byang rdor rnam gnyis kyis dge 'dun gyi sde so sor btsugs
pa ni/ dge 'dun sgang pa dang / tshogs mo che pa zhes zer la/ de gnyis las mched pa bye ma rdzing bu dang / chos lung pa zhes zer te jo gdan tshogs sde bzhi zhes grags
so/des na thang po cher rtsis pa'i me mo yos lo ni/ pan chen gyi drug cu rtsa gsum pa yin la/ re gsum po de dang / pan chen 'khrungs gong gi/ stong drug brgya go gnyis po
bsres pas/ stong dang bdun brgya dang lnga 'byung ba la khrul pa med pa'i phyir ro/

on kyang pan chen shing glang la bltams nas/ go dgu la 'das pa'i lo de ni/ chu mo yos kyi lo yin pas/ khro los/ bya lo sgrog zla'i dkar phyogs kyi zhes sogs bshad pa ni yi
ge ma dag pa'o zhes khas blangs dgos te/ gzhan du na kha che pan chen gyi bstan rtsis dang 'gal ba'i phyir ro/mdor na kha che pan chen gyis bod du lo bcu gcig bzhugs/ mdo
sngags kyi bstan pa la phan che/ sa panDi ta dang byang rdor gnyis la bsnyen rdzogs kyi sdom pa gnang / shangs pa jo gdan dang / seng ge zil gnon la me tog 'phreng rgyud
sogs rgyas par gnang / 'dul ba stod smad gnyis kyi steng du/ 'dul ba'i brgyud pa zur pa zhig kyang spel/ slob bu mang du byung yang sa panDi ta kho na sras kyi dam par mdzad/de
yang 'dul ba smad 'dul ba'i sdom brgyud ni/ thub dbang / shA ri'i bu/ sras sgra gcan zin/ bram ze sgra gcan zin/ klu sgrub/ legs ldan byed/ dpal sbas/ ye shes snying
po/ zhi ba 'tsho/ dba' ratna/ gtsang rab gsal/ bla chen dgongs pa rab gsal/ klu mes tshul khrims shes rab sogs yin la/ stod 'dul ba'i sdom brgyud ni/ dharma pA la/ pradznya
pA la/ zhang zhung rgyal she/ dpal 'byor shes rab/ zhing mo che ba byang chub seng ge/ yang rtse ba rdo rje seng ge/ stag pa padma g.yung drung / rtsis 'dul thugs
rje byang chub/ bde ba can pa shAkya byang chub/ kun dga' rgyal mtshan/ byang chub seng ge/ byang chub bzang po/ blo gros rgyal mtshan/ dpal ldan bla ma/ mdog lho pa mkhas
chen kun dga' dpal bzang po/ red mda' ba sogs so/

mkhan brgyud gsar pa'i sdom brgyud ni/ ston pa shA ri'i bu/ sgra gcan zin gnyis/ klu sgrub/ gu na ma ti ste yon tan blo gros/ ratna ma ti ste dkon mchog blo gros/ shrI dharma
pA la ste dpal ldan chos skyong / gu na sA ga ra ste yon tan rgya mtsho/ dharma pA la ste chos kyis skyong ba/ ka a (u ka) ra gupta ste zhi 'byung sbas pa/ pan chen shAkya
shrI/ sa pan rnams so/ stod 'dul ba'i dharma pA la yan gyi sdom brgyud gsal bar bris pa mi snang /yang stod 'dul ba'i dharma pA la dang mkhan brgyud gsar ma'i dharma
pA la gnyis don gcig na klu sgrub nas brgyud tshul 'dra mod/ cung zad thog mi mtshungs pa 'dra'o/des na da lta'i shing pho byi lo 'di kha chen pan chen bod du byon pa'i
shing byi nas blo sum stong sum brgya lnga bcu rtsa gcig lon pa'i lo yin no/sum stong sum brgya dang zhe bzhi 'das pa'i zhe lnga pa chu pho sprel spyi lo 1212 lo/ stag sde
ba seng ge rgyal mtshan mdog pha ri lung du byon/ bo dong rin rtse'i zhabs la btugs/ lo gya gsum bzhugs/snga tshar gyi bu chen shong rdo rje rgyal mtshan dang / shong blo
gros brtan pa ste sku mched gnyis/ gcen gyis skyes rab dpag bsam 'khri shing dang / snyan ngag me long / sgra tsandra pa sogs sngar ma 'gyur ba'i chos mang po bsgyur/sku
mched de gnyis kyi slob ma ni mang mkhar khra tshang pa mchog ldan legs pa'i blo gros/ de'i slob ma dpang lo ste lo tsA ba de bzhi sgra dang snyan ngag sogs la bka' drin
che ba yin/rgya gar gyi kha che blo brtan ni blo brtan dang po yin la/ shong blo brtan

dang / dpang blo brtan la blo brtan gnyis pa dang gsum pa zhes grags/ blo brtan bzhi pa ni/ tshig?chig gter gyi 'grel pa mdzad pa po de yin no/dpang los lo bcu gsum pa nas/
mdog tsha snar stag sde ba seng rgyal zhi bar gshegs kyi bar lo bcu dgu pa'i bar bsten zer bas/ stag sde ba'i phyi tshar gyi slob ma yin la/ stag sde pa ni tshogs sgom pa
las lo gnyis kyis gzhon no/sum stong sum brgya dang zhe lnga 'das pa'i zhe drug pa chu mo bya spyi lo 1213 yang dgon pa rgyal mtshan dpal bzang po la stod lho'i shrI lung
par bltams/bla ma'i mchog ni/ rgod tshang pa/ sa pan/ ko brag pa/ 'bri khung spyan snga rin chen dang bzhi/slob ma'i mchog ni/ lo ras chos skyong dpal dang / dar ma rgyal
mtshan gnyis/ spyan snga rin ldan dang / zur pa rin chen dpal gnyis te bzhi'o/zur phug pa'i thugs sras ni/ 'ba' ra ba rgyal mtshan dpal bzang po ste/ yang dgon pa'i sku
skye ru byed do/ yang dgon pa'i zhe drug sa rta lo nam mthongs kyi tshes bcu dgu la gshegs so/sum stong sum brgya dang nga bdun 'das pa'i nga brgyad pa shing mo bya spyi
lo 1225 la nam ring pa sras bde legs rgyal mtshan las stod bya rog tshang du bltams/ nyer gnyis pa rta lo rgod tshang pa'i drung du byon/ de nas bcu gsum pa sa mo lug
la ne ring btab/ de nas lo sum cu rtsa gnyis 'gro don

mdzad de/ nga bdun pa sbrul lo dbyug zla ba'i nyer dgu'i srod la gshegs so/thugs kyi sras ni dbon kun dga' rdo rje dang / mkhan po sher grags so/ nam ring pa ni nyan chen pa
las lo gsum gyis gzhon/sum stong sum brgya dang re gnyis 'das pa'i re gsum pa lcags pho stag spyi lo 1230la grub thob u rgyan rin chen dpal ba lho nas lhums su (lung du)
byon/ bcu drug pa la rgod tshang pa las dge bsnyen mdzad/ bo dong rin rtse/ bcom ldan ral gri/ go lung pa mdo sde dpal sogs la mdo phyogs gsan/ go lung pa'i gcung po yin/
bo dong rin chen rtse las bsnyen rdzogs rgod tshang pa la gdams pa gsan pas sgro 'dogs chod/ shrI rdo rje rnal 'byor mas pu ti gcig gnang ba mid pas bka' mdo rgyud la
thogs pa med/ yul nyi shu rtsa bzhi'i u rgyan sogs dgu ru byon/ dgung lo go gnyis pa lcags mo bya lo zla ba brgyad pa'i tshes nyi shu la gshegs so/slob ma'i mchog/ karma
rang byung rdo rje/ grub thob tsha byung ba/ rtogs ldan g.yag mgo ba/ rtogs ldan zla seng dang bzhi'o/rtogs ldan tsha byung bas sbu tra nas lha sar nyin re la phebs/ rgya
khab brgya dus re la gsol nas ba spu'i bu gar dus gcig la 'don/ rtogs ldan zla seng sku 'da' khar bu ston rin po ches gsol ba btab ste lo gsum bzhugs zer ro/des na da lta'i
shing byi 'di/ yang dgon pa'i chu bya nas sum brgya dang gnyis pa/ nam ring ba'i shing bya nas sum brgya dang bzhi bcu pa/ u rgyan pas lcags stag nas sum brgya dang so
lnga pa lags so/

sum stong sum brgya dang re 'dun 'das pa'i re brgyad pa shing mo lug spyi lo 1235 'phags pa rin po che byon/ drug pa'i tshe/ chos rje sa pan gyi phyag phyir skyid grong du
byon zer/ bcu pa la cung phyag na dang bcas chos kyi rje gong la phebs pa'i zhabs phyir thegs/ dbus su chos rje sa pan gyis mkhan po/ zul phu ba'i na bza' 'phred gsol gyis
slob dpon bgyis te rab tu byung / bcu gnyis pa la rgyal po'i pho brang chen por phyab phebs/ bcu bdun yan la lung rtogs gyi yon tan phul du phyin/ de'i tshe chos rje sa
pan gyis bstan pa'i khur chen po nyid phyag tu gtad/ dag pa'i zhing du gshegs/ bco brgyad pa la chos rje'i dgongs rdzogs sogs legs par bsgrubs/ bcu dgu lon pa chu mo glang
gi lo/ hor rgyal po se chen gan gyis pho brang ta tur spyan drangs/ lugs kyi mdzad pas rgyal po'i thugs rab tu phrogs te/ rgyal pos zhus pa'i ngor/ rgyal pos gtsos pa'i
skal ldan gyi gdul bya lnga phrag la dgyes pa rdo rje'i smin byed kyi dbang bskur/ ti shri'i mtshan gsol/ dbang yon du bod khri skor bcu gsum phul/khri skor bcu gsum ni/
lho byang gnyis/ chu zhal gnyis/ lha shangs gnyis te gtsang la drug/ g.ya' phag gnyis/ rgya tshal gnyis/ 'bri stag gnyis te dbus la drug/ yar 'brog khri skor dang bcu gsum
yin la/ 'di nas bzung bod khams thams cad dpal ldan sa skya pas lugs gnyis kyis bskyangs so/de nas lo nyer gnyis pa la rgya hor yul gyi mtshams su/ mkhan po snye thang
pa grags pa seng ge/ las slob jo gdan bsod nams rgyal mtshan/

gsang sde [ston] yar lung pa byang chub rgyal mtshan sogs las bsnyen par rdzogs/ slar so gcig pa shing mo glang la dpal ldan sa skyar phebs/de'i tshe bod dbus gtsang gi dge
ba'i bshes gnyen che rgu thams cad kyis mdo khams su bsu ba ser sbreng la phebs/ shong rdo rje rgyal mtshan gyis bstod pa spel legs kyi snyan ngag phul/ 'bel ba'i gtam gyis
bka' mchid mchog tu stsal/ de dag kun gyi nang nas la stod pa gangs shAkya bshes gnyen dang / dbus kyi 'bre'u rin po che gnyis la mchog tu dgyes pa thob ces kyang zer/
dbus gtsang khams gsum chos dang zang zing gis 'byor pas bde ba la bkod/slar so gsum pa la gong mas spyan 'dren gyi gser yig pa slebs pas shar la phebs/ de'i tshe gsol
gzim mchod gsum/ 'jal yig mdzod gsum/ thab 'dren gdan gsum/ rta skya gnyis/ mdzo khyi gnyis te las tshan bcu gsum gyi bkod pa gnang /bcom ral gyis/ sangs rgyas bstan pa bka'
phyag sprin gyis bsgrib/ ces sogs kyi zur za'i zhu mchid phul/ bstan pa 'phel 'grib 'byung ba rgyal bas gsungs// zhes sogs kyi bka' mchid stsal/so bzhi pa sa pho 'brug
la dpon chen shAkya bzang pos khri skor bcu gsum bskul te lha khang chen mo'i gzhi bting / rgyal po'i pho brang du phebs/ dbang yon du rgya'i yur ma chod/ bod chol kha
gsum phul/chol kha gsum ni/ dbus gtsang chos kyi chol kha/ mdo stod gon gyo mi'i chol kha/mdo smad gling kha rta'i chol kha zer/ 'ga' zhig/ mang yul

mtsho/ gu ge g.ya'/ pu rangs gangs kyis bskor bas stod mnga' ris skor gsum chol kha gcig/ gtsang la g.yas ru dang g.yon ru gnyis/ dbus la sbu ru dang g.yo ru gnyis te bar dbus
gtsang ru bzhi chol kha gcig/ tsha ba sgang / po 'bor sgang / rmar khams sgang ste mdo khams sgang gsum chol kha gcig yin zer ro/slar zhe gcig pa dpal ldan sa skyar phyab
phebs/ zhe gsum pa me mo glang la/ rgyal po jin gyim gyis sbyin bdag mdzad de/ gtsang chu mig ring mor dge 'dun khri phrag bdun la gser ja gos dar sogs kyis mchod nas
chos kyi 'khor lo bskor te/ zhe drug pa 'brug lo zla ba bcu pa'i nyer gnyis la bde bar gshegs so/'di nyid la slob ma'i mchog man ngag gi bka' babs zhang dkon mchog dpal
dang / dge slong kun blo gnyis/ rgyud kyi bka' babs dga' ldan pa bkra shis dpal dang / dga' ldan pa kun bsod gnyis/ mgon po'i bka' babs dam pa kun dga' grags/ mnyes pa'i
mchod g.yog ti shri grags 'od/ bla chen sangs rgyas sras/ ring phug pa dar ma rgyal mtshan/ sro lung pa kun smon dang bzhi'o/nus pa'i bdag nyid gcung phyag na rdo rje dang
/ rgyal bu jin kim gnyis so/gzhan yang che ba'i bdag nyid shar pa dus 'khor ba ye shes rin chen/ shar pa kun dga' seng ge/ shar pa 'jam dbyangs bzhi thog pa rin chen rgyal
mtshan/ khang gsar ti shri sangs rgyas dpal/ gnyan tshul khrims rgyal mtshan/

cha gan dbang phyug mtshan dang drug go/de dag las 'gro mgon phyag na sa mo phag spyi lo 1239 la mdog gad ler byon/ lo drug pa la gong la byon/ brtul zhugs kyi spyod pa mthar
phyin/ nyer lnga pa la bod du phebs/ nyer dgu pa yos lo zla ba bdun pa'i tshes gnyis la dgu rum du gshegs so/ 'di 'phags pa las lo bzhis gzhon/sum stong sum brgya don
gnyis 'das pa'i don gsum pa lcags pho khyi (byi)spyi lo 1250lo zhang dkon mchog dpal ra sa mtshal gung du byon/ shar pa sher 'byung la rab tu byung / brag sram du bo dong
rin chen brtson 'grus rdo rje la phar tshad sogs sbyangs/ tshogs sgom pa dang ra nyis pa chen po sogs kyang bsten/ ra ma la dge slong kun blo dang / gnyis 'phags pa rin
po che bsu ba la byon/ rang lo so lnga pa shing byi'i lo 'phags pa dang mdo khams gtso mdor mjal/ lo re brgyad bzhugs/sum stong sum brgya dang don 'dun 'das pa'i don brgyad
pa shing mo sbrul spyi lo 1245la ti shri grags 'od stag sde ra lung du byon/ ti shri lo bcu gnyis mdzad/ 'phags pa las lo lngas gzhon/ lo nga brgyad bzhugs des na da lta'i
shing byi 'di 'phags pa rin po che byon nas sum brgya dang nyer gnyis 'das pa'i nyer bzhi pa lags so/mdor na 'gro ba'i mgon po 'phags pa rin po ches bcu dgu bzhes pa
chu mo glang la hor se chen rgyal po'i ti shri thob pa nas/ theg chen chos rje kun dga' bkra shis kyis rang lo re lnga pa chu mo sbrul la rgya nag tA ming rgyal chen gyi

ti shri thob pa'i bar lo grangs brgya dang drug cu re gcig gi bar du dpal sa skya pa'i gdung rgyud rim pas/ rgya hor gyi rgyal po'i ti shri thob pa rim can du byung ba kho
na yin la de yang dpal ldan sa skya panDi tas rgyal po go dan gyi spyi bor dbang gi cod pan bcings pa'i bka' drin yin mod/ ti shri'i mtshan ni ma gsol te de'i tshe rgyal
po go dan rgyal srid kyi khur bor nas/ rang gi dbon po se chen rgyal po rgyal sar bton zin pa nyid kyis so/de ltar na chos rje khu dbon gnyis kyi bka' drin las bod khams
thams cad dmag khral las gsum las bton te/ lo grangs brgya lhag tsam zhig gi bar du rgyal srid chos bzhin du bde bar bskyangs pa ni/ gang la gang 'dul gyi dbang gis skal
ldan gyi gdul bya la bde ba'i ngal gso chen po thob pa yin no/deb sngon las/ dpal ldan sa skya pas lo grangs bdun cu rtsa lnga'i bar du khri skor bcu gsum bdag mdzad nas
sa mo glang nas ta'i si tu byang chub rgyal mtshan gyis khri skor bcu gsum bdag mdzad pa yin no zhes bshad la/ de la nges pa'i gtan tshigs yod na sa mo glang de 'phags pa
rin po che ti shri mdzad pa'i chu mo glang nas go drug 'das pa'i go bdun pa theg chen chos rje bltams pa'i lo de yin par gdon mi za mod/ ji ltar bden kho bos da dung dpyad
par bya'o/sum stong sum brgya dang go bzhi 'das pa'i go lnga pa chu pho khyi spyi lo 1262 lo bla ma bdag nyid chen po bzang po dpal bltams/ mang mkhar khab smad du yab
slob dpon ye 'byung nyer lnga'i sras yin/ bcu drug pa

la 'phags pa dang mjal/ mi res pus mo la babs yon tan slob gsungs/ bcu dgu pa la 'phags pa zhi bar gshegs/ nyer gcig pa la gong la byon/ snyan sgra'i (dgra'i) stabs kyis so
lnga pa'i bar sman tshe'i yul'byon dgos pa shar/ ti shri grags 'od khu dbon gyis legs pa'i mtshams sbyar/ so drug pa la 'phags pa ti shri'i dbon po yin nges su 'dug pas
gdung rgyud spel dgos kyi rgyal po'i lung bud/ so bdun pa sa pho khyi la sa skyar phebs/ chos dang 'jig rten gyi 'byor pas gdan sa bskyangs/ re gsum pa shing pho byi ba la
zhi bar gshegs so/'di nyid la sras kun dril bco lnga tsam zhig byon par snang yang / yongs grags sras dgu ni/ ti shri kun blo yab so brgyad pa sa mo phag la byon bcu gcig
pa la ti shri thob/ nyer bzhi pa khyi lo bod du bsnyen rdzogs la byon/ nyer drug pa la yab gshegs/ sku mched rnams la bla brang so sor bgos/ nyer dgu la gong du gshegs
zer/mkhas btsun pa sku mched la bzhi thog bla brang pa zhes zer te/ mkhas btsun nam mkha' legs pa yab zhe bzhi pa sbrul lor bltams/ so dgu la gshegs/gcung gu shri nam mkha'
rgyal mtshan yab gshegs pa'i byi lo'am/ yang na chu mo byi lo pa chos rje bla ma dang dgung mnyam yin zer/ nyer gsum pa la gshegs so/ti shri kun dga' legs 'byung sku
mched la lha khang bla brang pa zer te/ gcen ti shri kun dga' legs 'byung yab zhe bdun pa sa pho sprel lor byon/

de'i gcung ti shri kun dga' rgyal mtshan yab zhe dgu pa lcags phyo khyi lor byon/ sa'i len dbang kun dga' legs pa lcam sring la dus mchod bla brang pa zer/ 'di ti shri kun
dga' legs dang dgung mnyam yin no/ta dbon kun dga' nyi ma sku mched gsum la rin chen sgang bla brang [pa] zer te/ ta dbon kun nyi'i gcung 'jam dbyangs don yod rgyal mtshan
ti shri kun rgyal dang dgung mnyam yin/ so bzhi pa zla ba lnga pa'i tshes bcu gcig la gshegs so/gcung chos rje bla ma yab nga gcig pa chu pho byi lor byon/ re bzhi pa/
nyer lnga la gshegs so/ des na da lta'i shing byi 'di bdag nyid chen po byon pa'i khyi lo nas sum brgya dang gsum du sleb pa lags so/mnyam med grags rgyal 'di bas lo gcig
gis gzhon lo gya lnga bzhugs zer/kha che pan chen bod du byon pa'i shing pho byi spyi lo 1204lor karma paka shi byon/ sa pan las lo nyer gnyis kyis gzhon/ dus gsum mkhyen
pa'i slob ma pom brag pa'i zhabs la gtugs/ hor rgyal pos kyang spyan drangs/ mes bsregs/ chu la bskyur/ mtshon gyis btab kyang gnod pa ma byung bas zhabs tog byas zer/
brgyad cu pa lug lo zla ba gsum pa'i tshes gsum la gshegs so/'di ni sa ra ha'i sprul pa yin la/ 'di sku skye brgyud spel du byon pa ni/ karma rang byung rdo rje/ rol pa'i
rdo rje/ de bzhin gshegs pa/ mthong

ba don ldan/ chos grags rgya mtsho/ mi bskyoed rdo rje ste/ karma paka shi nas mi bskyod rdo rje'i bar bdun byon zin pa la/ dus gsum mkhyen pa ni/ skal bzang gi sangs rgyas
stong gi drug pa seng ge'i rnam 'phrul yin par bshad la/ karma paka shi ni/ sa ra ha pa'i rnam 'phrul du bshad kyi/ dus gsum mkhyen pa'i sku skye yin zhes kyang ma bshad
pas/ karma zhwa nag pa zhes grags pa'i thog ma ni karma paka shi nas ngos 'dzin dgos par sems la 'on kyang karma pa zhes pa'i mtshan 'dogs pa ni dus gsum mkhyen pas/ smad
du kam po gnas nang / bar du karma lha steng / stod du mtshur phu'i dgon pa btab nas karma pa zhes mtshan 'dogs par gsal bas/ dus gsum mkhyen pa la karma pa zhes pa'i sgra
bshad du yod pa tsam zhig yin no snyam du kho bos sems so/de lta bu'i karma paka shi'i slob ma ni/ rje u rgyan pa/ karma zhwa dmar can/ zhwa ser can/ zhwa khra can la
sogs pa'o/sprul sku zhwa dmar ba tshul khrims dpal ni me pho byi lor bltams/ til lo pa'i slob ma khol po dga' zhes pa'i sku skye yin zer ro/sa bcad bzhi pa sum stong bzhi
brgya pa'i skabs su byon pa ni/ bdag nyid chen po dharma pA la/ dpang lo/ na bza' brag phug pa/ bu dol la sogs pa'i mkhas pa rnams te/ de yang sum stong bzhi brgya 'das
nas nyag ma gcig gi steng du sleb pa sa pho 'brug spyi lo 1268lor/ 'gro mgon phyag na'i sras dharma pA la bltams/ bcu gsum pa la sa skya'i gdan sa mdzad/ de'i lor 'phags
pa zhi bar gshegs/ nang rten lha chen dpal 'bar dang /

'phags pa'i sku 'dra 'bum thob bcu gsum zhes grags pa rnams bzhengs/ bcu bzhi pa la gong la byon/ ti shri mdzad/ nyi shu pa la mdo khams pa tri mandal zhes par tshes bco brgyad
la gshegs so/ des na shing byi 'di dharma pA la'i sa pho 'brug nas nyis brgya go bdun pa yin/ sa pho 'brug de ni/ 'phags pas lha khang chen mo bzhengs pa'i lo yin te
dpal ldan sa skya btab nas lo brgya dang go drug pa sa pho 'brug la lha khang chen mo'i 'gram bting zhes 'byung ba yin no/sum stong bzhi brgya dang nyag brgyad 'das pa'i
(nyag dgu) me pho byi spyi lo 1276 lo dpang lo tsA ba blo gros brtan pa las stod gyam du byon khong gis lo lnga lon pa'i tshe 'phags pa rin po che dag pa'i hing du gshegs/
yum snga mor gshegs nas lug gi 'o mas gsos pas lu gu zhes par grags/ kho bo ba'i 'o mas gsos na legs pa la lug gi 'o mas gsos pas blo gros kyi phyed 'grib ces gsungs/
lo bdun pa la mkhan chen gser khang pa dang me ston 'dul 'dzin las rab tu byung / bcu gcig pa la mdo rtsa rdzogs par bzung / bcu gsum pa la mdog tsha snar stag sde seng rgyal
lo bcu dgu pa'i bar du bsten/ bcu dgu pa la stag sde pa gshegs nas mang mkhar khra tshang du lo tsA ba mchog ldan la dus 'khor sogs gsan/ gzhan yang / stag sde ti phug
gi mkhan po shes rab dpal dang / sa skya'i 'jam dbyangs bzhi thog pa dang / 'jam skya dang / rong pa shes rab seng ge sogs kyi zhabs pad bsten/ rong pa sher seng 'di ni
rong pa sga lo'i sras te lcags mo phag lo pa yin/ ti shri grags 'od las lo drug gis gzhon/ dpang lo las nyer lngas bgres/ slob

ma yang dpang lo/ dpal ldan seng ge/ skyi ston grags rgyal sogs mang du byung / lo yang re lnga bzhugs zer ba de'o/ nyi shu pa la sngar gyi mkhan slob las bsnyen par rdzogs/
nyer gcig pa la bal por byon sgra snyan ngag la sbyangs/ spyir bal por lan bdun byon/ so gnyis pa la gung thang gnas po cher chos gzhi btsugs/ gung thang bde blo sogs slob
bu mang du byon/dpang lo 'di ni khong rang bzhugs dus kyi mkhas pa/ bu dol/ rgyal sras pa/ ma ti pan chen/ kun spangs chos grags dpal/ 'jam dbyangs don yod rgyal mtshan
sku mched gnyis/ ne ring pa 'jam dbyangs mtshan can sogs mkhas grub thams cad kyis tshur zhabs la btud/ mkhas pa'i grags pa shin tu che/ bo dong e'i gdan sar/ rgyal sras
rin po ches zhu phul bas/ gu ru thogs med thos pa'i gtam la snyan/ nyid kyi zhal nas legs par ma gtogs nyes par bshad pa ga la srid/ kho bo mkhan po chen po stag sde pa
seng ge rgyal mtshan gyis kyang ma thob pa'i gdan sa yin pas de ring rang la 'gro/ 'gyur na mi 'dod/ da lta rang 'gro zhes gsungs pa nas drug cu rtsa gcig lon pa'i tshe/
bo dong e pan chen 'bum phrag gsum pa'i gdan seng ge'i khri la 'khod/rgyud 'dzin gyi sras rang nyid kyi dbon po lo tsA ba byang chub rtse mo zhes grags pa de yin la dgung
lo drug cu rtsa bdun pa chu pho rta lo nag pa zla ba gsum pa'i tshes bcu gsum la bo dong er dag pa'i zhing du gshegs so/sum stong bzhi brgya dang nyag dgu 'das pa'i bcu
pa me me glang spyi lo 1277 la brag phug pa bsod nams dpal bltams/ dpang lo las

gcig gis gzhon/ lo don bdun bzhugs/slob bu mang du byung yang gtso bo chos rje bla ma/ brag phug pa dkon mchog rgyal mtshan/ brag phug pa blo gros bstan pa/ ka bcu pa gzhon
nu sing ge dang bzhi'o/brag phug pa dkon mchog rgyal mtshan gyi slob ma ni/ sa skya bu ston dbang phyug rgyal po/ g.yag sde ba nam mkha' bsod nams/ mdo khams gtso mdo dpal
'bar gyi thim chu ba blo gros dkar po ste blo bzang dkar por grags pa dang gsum/blo bzang dkar po'i slob ma ni/ gon gyi ye shes dpal yin la/ gon gyi slob ma ni khams kyi
chab la kha ba blo bzang dkar mo dang / mkhan chen g.yag pa sogs yin zhing / blo bzang dkar mo la/ lam 'bras pa blo bzang du grags pa dang / pan chen bo dong pa sogs kyis
gsan no/ri khrod pa blo brtan ni/ me pho 'brug lo pa ste/ chos rje bla ma las lo bzhis gzhon no/sum stong bzhi brgya bcu bzhi pa lcags mo sbrul spyi lo 1281 lor lam 'bras
pa ye shes dpal mdo khams su byon/ lo bcu bzhi pa la nyan chen po'i bu chen blo gros dkar po la 'khrid dang gdams pa gsan/ zha lu bu ston la theg chen sems skyed gsan/
sa skyar gzhung rgyas pa mkhan chen dbang phyug dpal la rnam rig gsan/ sa skyar gzhung rgyas pa mkhan chen dbang phyug dpal la rnam rig gsan/ kun spangs chos grags dpal
la sbyor drug gsan/ na bza' ba lo bcu gnyis bsten ten gsung ngag sogs gsan/ bla ma gu ru dbang phyug brtson 'grus la ni gu sogs gsan/ 'khon bla chen kun

dga' rgyal mtshan pa'i sras gung pa bkra shis dbang bzang po la dmar po skor gsum sogs gsan/ lo lnga bcu nas gya lnga'i bar du gzhan don kho na mdzad/slob ma'i mchog blo bzang
dkar mo/ mkhan chen g.yag mo sogs te/ gya lnga pa sbrul lo zla ba bcu gcig pa'i nyer gnyis la 'jam sa lha sdings su gshegs so/sum stong bzhi brgya bco lnga (drug) 'das
pa'i bcu drug (bdun) pa shing pho sprel spyi lo 1284lor karma pa rang byung rdo rje mnga' ris su byon/ lo gsum par ming yongs su grags pa'i karma pa yin zhwa nag khyer
shog gsungs/ rang byung rdo rje zhes pa karma paka shi'i gsang mtshan yin zer/ mdo sde ma gzigs par skyes rabs tsam ci yin zhus pas/ karma paka shi'i dus khams kyi ra ba
sgang du tshar gcig bltas gsungs/ 'dis hor tho han thi mur gyi ti shri mdzad zer bas/ spyir tho han thi mur gyis lo nyer lnga rgyal srid mdzad pa'i stod la ti shri kun rgyal
gyis ti shri mdzad/ bar skabs su bla chen bsod blos mdzad/ mjug tu ti shri med pa lo brgyad byung zer ba'i tho han gyi sku tshe'i stod ti shri kun rgyal dang thog mtshungs
tsam du ti shri mdzad par mngon te/ rang byung rdo rje ti shri kun rgyal las lo nyer drug gis bgres pa yin pa'i phyir ro/ gang na'ang dgung lo nga drug pa bya khra
tshes bcu bzhi la rgya nag pho brang la gshegs so/sum stong bzhi brgya dang nyer gsum 'das pa'i nyer bzhi pa lcags mo yos spyi lo 1291la gnyag phu pa bsod nams dbang phyug
mus gling skyar byon/ bcu gcig pa la mkhan po shAkya mgon dang slob dpon 'od zer rtse mo

las rab tu byung / mdog stod du mkhan chen kun rgyal las 'dul ba/ mus chen rgyal mtshan dpal dang / slob dpon shes rab ral gri sogs las mdo phyogs gsan/ bcu dgu pa la mkhan
chen chu bzang pa dang / slob dpon 'od zer rtse mo las bsnyen par rdzogs/ bshol gyis kha bskang ba sogs nas nyi shur sleb zin pa las ma 'das/ nyan chen pa las lam 'bras
sogs gsan/ g.ya' gdung rings su bsam gtan la bzhugs pa'i tshe/ sbyin bdag rnams kyis gnyag phu btab/ sbyin bdag dang gzhi bdag mched gsum dang bcas pas gnyag phu phul/ bshad
sgrub kyi 'phrin las mchog tu rgyas/ mthar phag lo zla ba bcu pa'i tshes nyi shu la gshegs so/ 'di karma rang byung rdo rje las lo lngas gzhon zhing / bu ston las gcig
gis bgres so/sum stong bzhi brgya dang nyer gnyis 'das pa'i nyer gsum pa lcags pho stag spyi lo 1290la/ zha lu bu ston rin chen grub shab smad sgom gnas su byon/ dpang
lo las lo bcu bzhis gzhon/ kun mkhyen dol bu las lo gnyis kyis bgres/ rgyal sras thogs med las lngas bgres so/ lo bdun pa la khro phu rin po che sems dpa' chen po bsod nams
seng ge'i drung du sems bskyed dang brgyad pa la smin byed kyi dbang zab mo nod/ khro phu sems dpa' chen po de ni/ kha rag sgom chung pa'i bar srid gzhan don du skye ba
tshol ba na/ khro los dag pa'i spyan ras kyis gzigs te/ rigs kyi sras su bskrun pa yin zer/ bco brgyad lon pa'i tshe mkhan po rin po che seng ge dpal dang slob dpon tshad
ma'i skyes bu las rab tu byung / mkhas mchog tshad ma'i skyes bu/ rigs pa'i thigs pa/ bsod nams mgon po zhes mtshan gsum dang ldan pa

de'i drung du phar tshad sogs la sbyangs/ nyer gcig pa la yab dang lhan cig tu dbus gtsang gnyis su grwa skor mdzad/ dbus nas mkhas pa shAkya gzhon nu dang / kha rag byang
gzhon/ gtsang nas mkhas pa dpal ldan seng ge dang / 'jam skya sogs lung rigs kyis btul bas pha ston bu ston du grags/ nyer gsum pa la mkhan chen bka' bzhi pa grags pa gzhon
nu dang / slob dpon bsod nams grags pa las bsnyen par rdzogs/ 'chad rtsod rtsom gsum gyis bstan pa spel/ thar pa lo tsA ba la sgra snyan ngag/ bla ma 'phags 'od las gsang
'dus/ rong pa sher seng gi dbon po rdo rje rgyal mtshan la dus 'khor sogs gsan/ sum cu pa la/ phar phyin lung snying mdzad/ so gcig pa la zhwa lu'i 'dzin skyong gnang
/ zhwa lu ri phug btab/ ri phug tu tshogs pa brgya drug cu dang / zhwa lur sum stong brgyad brgya re 'dus/ re bdun pa la sgra tshad pa rin chen rnam rgyal la zhwa lu'i gdan
sa gtad/ ri phug tu gdan phab/ bka' 'bum po ti so gsum bzhugs/ don lnga pa shing pho 'brug zla ba drug pa'i nyer gcig la gshegs so/'di la slob bu shin tu mang yang /
gtso bo sgra tshad pa rin chen rnam rgyal/ byang pa dkon mchog grags/ gong gsum bde chen chos kyi mgon po/ yo ga ba rin bzang / yo ga ba tshe dbang / khyung po lhas pa sogs
so/ chos rje bla ma/ rgyal sras pa/ bu ston sogs ni phar slob tshur slob yin no/des na da lta'i shing byi 'di/ dpang lo'i me pho byi ba nas nyer brgya dang gya brgyad
pa/ na bza' brag phug pas me glang mas nyis brgya dang gya bdun pa/ rang byung rdo rje'i shing spre nas nyis brgya gya gcig pa/ bu ston gyi lcags pho

stag nas nyis brgya dang don lngar slebs pa lags so/ sum stong bzhi brgya dang nyer bzhi 'das pa'i nyer lnga pa chu pho 'brug spyi lo 1292la kun mkhyen dol bu shes rab rgyal
mtshan/ mnga' ris dol bu'i ban tshan du byon/ bcu gsum pa la skye stongs su mkhan po tshul khrims snying po las rab tu byung / der skyi ston 'jam dbyangs grags rgyal byon
pa la rdo rje phreng ba bslabs/ bco brgyad pa la skyi ston grags blo phar phebs pa la tshad bsdus sbyangs/ de nas skyi ston pa sa skyar phebs te slar dpal ldan sa skyar
skyi ston shAka 'bum dang skyi ston grags pa rgyal mtshan te khu dbon de gnyis kyi drung du mdo phyogs la sbyangs/ nyer gsum pa la bka' bzhi'i steng du spyod 'jug bsnan
te po ti lnga la grwa skor mdzad de/ nyer lnga pa la chos lung mkhan po bsod grags las bsnyen par rdzogs/ so gcig pa la jo nang du yon tan rgya mtsho'i zhabs pad bsten/
so lnga pa de'i gdan seng ge'i khri la zhabs pad brten/ so dgu pa la mchod rten chen po bzhengs/ lo phyed dang bzhi la grub/ nyams rtogs kyi mdzad rdol/ lo bcu gsum du jo
nang gi seng ge'i khri la 'khod de chos gsungs pas spyir bshad sgrub kyi bstan pa dang / khyad par gzhan stong pa zhes phyogs kun tu snyan pa'i ba dan g.yos/ nyid kyi zhe
bdun pa sa pho stag lor/ lo tsA ba blo gros dpal gdan sar bskos/ rta lor lo tsA ba gshegs te nyid kyi re gsum pa shing pho rta lor phyogs rgyal ba gdan sar bskos/ bdun
cu pa la nub chos lung du chos rje bla ma dang mjal bka' bsdu bzhi pa sogs gnang / slar bdun cu pa lcags mo glang zla ba bcu gcig pa'i tshes drug la zhi bar gshegs/

des na rje 'di karma rang byung rdo rje dang mjal te rang stong pa'i grub mtha' bzung bas/ karma pas phyis gzhan stong par 'gyur bar lung bstan zer/ spyir gzhan stong pa'i
lugs thog mar karma rang byung rdo rjes bzung bar sems/ jo nang du ni kun mkhyen chen po man chad gzhan stong par song ba yin no/'on kyang jo nang thog mar 'debs pa po ni/
jo nang kun spangs zhang thugs rje brtson 'grus shes rab grags pa de yin te/ chu mo yos kyi lo byang mdog stod ngab byar spangs khang du byon/ 'phags pa rin po che las
lo brgyad kyis gzhon/ bar pa 'jam dbyangs bzhi thog pa rin chen rgyal mtshan la lam 'bras gsan/ chos sku 'od zer la sbyor drug sogs gsan/ rkyang 'dur du 'chad nyan yang mdzad/
phyis 'chad nyan bskyungs te sgom la zhugs te kun spangs par grags slar jo nang gi dgon pa btang / bshad sgrub spel mar gnang bas kun spangs bu bzhir grags pa byon
te/ byang sems rgyal po ye shes/ las stod pa dbang rgyal/ mun me brag kha ba grags pa seng ge/ ston pa kun rgyal rnams so/ las stod dbang rgyal dang / jo nang kun spangs
ni lam 'bras bsres brgyud kyi skabs su mtshan smos pa de yang yin no/brag kha ba grags pa seng ge ni/ las stod byang gi rgyal sde thang dkar byon/ khro phu sems dpa' chen
po dang / bu ston seng ge 'od las bsnyen par rdzogs/ sa skyar phya rub seng ge dpal la rnam 'grel dang / jo nang kun spangs pa dang / byang sems rgyal ye la sbyor drug sogs
gsan/ lo gya dgu thug bzhugs/

slob ma yang chos rje bla ma dang / ka bcu pa gzhon seng sogs byon zer/byang sems rgyal ye'i slob ma ni/ mkhas btsun yon tan rgya mtsho ste mdog gi spen par byon/ chung ngu
nas sa skyar 'jam dbyangs pa la sogs pa bsten/ phyis jo nang du sbyor drug gsan nas gdan sa bskyangs/de'i slob ma ni kun mkhyen chen po zhes bshad zin la/ kun mkhyen dol
bu bas lo bdun cu bzhugs/slob ma'i mchog kun spangs chos grags dpal/ lo tsA ba blo gros dpal/ phyogs las rnam rgyal/ sa bzang ma ti pan chen te sras kyi gtso bo bzhi'o/gzhan
yang 'jam dbyangs chos dpal mgon po/ g.yag sde pan chen/ 'jam sngon 'jam sgeg/ snar thang pa mchims blo bzang grags pa/ chos lung mkhan po bsod nams bzang po dang grags
pa rgyal mtshan gnyis/ bla brang pa bzang po dpal/ thang chen pa kun dga' 'bum sogs mang du yod do/kun spangs chos grags dpal ni/ g.yas ru byang gi dpon yon btsun chen
po grags pa dar gyi gcen dpon kun dga' rgyal mtshan gyi sras te/ dpang lo/ dpal ldan seng ge/ bu dol la sogs pa'i mkhas grub mang du bsten/ bzang ldan chos rje 'ga' rong
chud kha chos sde sogs chos grwa btab/ bstan pa'i rgyun la phan pa cher mdzad do/sa bzang ma ti pa ni mdog spang bor du byon/ bzang ldan gyi mkhan po thog ma yang mdzad/
mkhas shing 'phrin las rgya che bar byung ngo/

phyogs las rnam rgyal ni mnga' ris dol por me pho rta la byon/ kun mkhyen dol po las lo bcu bzhis gzhon/ gzhon pa'i dus su dbus chos 'khor gling du gsan sbyongs mdzad/ dbus
gtsang du grwa skor mdzad pa'i zhor la jo nang du kun mkhyen chen po'i zhabs zung bsten/ byang bdag chen tA dben nam mkha' brtan pas/ kun mkhyen dang dpon slob gnyis mnga'
ris su spyan drangs/ chos sde chen po btab/ phar tshad kyi bshad nyan yang dag pa mdzad/ gdan sa mkhan chen bstan rgyal ba la gtad nas rang lo zhe dgu pa la jo mo nang
gi gdan sa mdzad/ lo lnga nas de yang gtad nas dbus la bzhud/ slar se mkhar chung du phebs/ dus 'khor sogs kyi 'chad nyan gnang nas/ sa ga li 'grem pa sum brgya tsam gyi
nang nas/ gsol ja rgyug pa'i chos dpon brgyad cu tsam byung zer ro/jo nang phyogs las pa 'dis dpal ngam rings chos sde'i chos sde bla brang dang 'du khang rnying pa dang
shar nub kyi gra khang la sogs pa btab pas chos sde btab ces grags pa ni/ 'das lo nas sum stong bzhi brgya dang bdun cu rtsa 'dren gyi skabs su yin par sems la/ 'di nyid
chos sde'i mkhan rabs lnga pa yin zhing / 'di nyid kyis mkhan po bsod nams rgyal mtshan la gtad rjes/ slar yang mkhan po mdzad cing de nas mkhan po bstan pa'i rgyal mtshan
la gtad ces mkhan rabs las 'byung / khong gis mkhan po lan gnyis mdzad pa de/ khong pas jo nang gdan sa mdzad rjes yin nam ji ltar yin ma 'tshal/gangs khrod pa grags pa
dpal ni/ chu mo 'brug gi lo sgyer phu rgya

par byon/ kun mkhyen dol bu dang dgung mnyam yin zhing / mkhas shing grub pa brnyes pa zhig yin zhing / lam 'bras sa lugs dang zhwa lugs gnyis char bzhugs/de yang sa lugs ni/
la tu (ru )ba dang nyan chen pa gnyis la gtso bor gsan gzhan yang tshogs sgom pa'i dngos slob gnyan (gnyag)snying po rgyal mtshan/ de'i slob ma mang mkhar ba rta lung
bkra shis bzang po/ dza tsha lung pa rgyal mtshan dpal/ bar ston rdo rje rgyal mtshan/ dge rgan thugs rje bsod nams dang bzhi'i rta lung la'ang thor chags gsan zer/khong
gis zhwa lugs ni/ 'dzin pa rgyal mtshan dpal la gsan pa yin la/ 'dzin pa de la lam 'bras kyi 'khrid lugs mi 'dra ba bco brgyad bzhugs par grags pa'i/ rgan mo lhas pa mkhan
chen byang chub dpal la gsan/ des ko brag pa bsod nams rgyal mtshan la gsan pa yin la/ de lta bu'i gangs khrod pa nas brgyud pa'i gsung ngag ni/ des sa bzang ma ti la gnang
/ des theg chen chos rje la gnang / des 'jam dbyangs nam mkha' rgyal mtshan la gnang / des bdag chen rdo rje 'chang blo gros rgyal mtshan nas brgyud de kho bo cag gi
brgyud pa 'di la bzhugs pa yin no/gangs pa 'di nyid kyis dpal ngam rings kyi mkhan po yang lo dgu'i ring mdzad de mkhan rabs gsum pa yin/ mkhan po thog ma ni dpon chen yon
btsun chen pos/ ti shri grags 'od dang / de'i dbon po ti shri sangs rgyas dpal dang / de'i dbon po kun spangs grags pa rgyal mtshan rnams la bka'i nang ba zhus shing /
khu dbon de dag gis mthun pa'i rkyen sbyar nas

stag sde la rgyab tu sku 'khrungs pa'i mkhan po shAkya seng ge spyan drangs nas chos sde chen po thog mar btsugs zhes 'byung bas sum stong bzhi brgya dang nyi shu tsam zhig
'das pa'i tshe dpal ngam rings kyi chos sde thog mar gzhi tshugs pa yin snyam du sems so/ des na kun mkhyen dol bu dang kun mkhyen gangs khrod pa byon pa'i chu pho 'brug
nas lo grangs nyis brgya dang don gnyis 'das pa'i don gsum pa shing pho byi lo 'di yin no zhes khong du chud par bya'o/sum stong bzhi brgya dang nyer bdun 'das pa'i nyer
brgyad pa shing mo lug spyi lo 1295la rgyal sras thogs med bzang po dpal lho phul chung du byon/ bcu bzhi pa la bsam gling pa dpal 'bar dang / rin chen dpal bzang gi drung
du rab tu byung / mtshan bzang po'i dpal zhes gsol/ bco lnga pa la bo dong er slob dpon kun dga' rgyal mtshan pa'i drung du mngon pa sogs la sbyangs/ 'jam dbyangs nyi
ma rgyal mtshan pas/ mngon pa nas zang zing med pa'i tshor ba sdug bsngal bshad kyang / zang zing med pa dang / tshor ba sdug bsngal srid pa 'gal bas lan thobs gsungs pa
la/ nyan rang dgra bcom pa la nyon mongs med kyang / snga ma'i las dbang gi tshor ba sdug bsngal 'byung tshul bshad pa'i sgo nas lan mdzad pas/ thogs med bzang po dpal zhes
snyan par grags/ dpang lo bu dol chos rje bla ma la sogs pa'i mkhas grub dam pa bsten nas bcu gu pa la bshad pa'i dga' ston spel/ nyer gcig pa nas 'chad po'i ring lugs
bskyangs/ nyer dgu pa la byang sems rin mgon dang / nam mkha' sangs rgyas sogs las bsnyen par rdzogs/ so gnyis nas zhe gcig gi bar du bla brang rta ra'i gdan sa mdzad/ de
nas e'i chos kyi khrir gsol ba

btab kyang ma gnang ste/ kho bo las ches lhag pa zhig sgrub gsung dpang lo chen po nyid spyan drangs/ byang chub kyi thugs kyis bshad sgrub kyi bstan pa ches lhag par bsgrubs
te re bdun sa glang lor dbus la byon/ ta'i si tu byang rgyal dang mjal tshur zhabs gtugs zer bas/ theg chen chos rje'i bcu gsum lon pa'i si tu ba gshegs pa'i lo de tsam
yin par sems/ gang na'ang don lnga pa lcags phag (sa bya) tshes nyi shu la zhi bar gshegs so/slob ma'i mchog ni/ bu dol chos rje bla ma lo chen byang rtse sogs mtha' yas
shing / gtso bor rgyud 'dzin ni dpal ldan seng ge sogs so/rgyal sras pa bu rin po che las lo bzhi dang / dol bu ba las gsum gyis gzhon zhing / lo chen byang rtse las brgyad
dang / chos rje bla ma las bcu bdun gyis bgres so/sum stong bzhi brgya dang so lnga 'das pa'i so drug pa chu mo yos spyi lo 1303la lo chen byang rtse la stod lho zur
tshor dpang gi lcam mo zhig gi sras su bltams/ bdun pa la dpang lo'i drung du dge bsnyen gyi sdom pa nod/ bcu drug pa la shong lo'i dbon po mkhan chen chos skyong dpal las
dge tshul du bsgrubs/ dpang los mnga' ris gnas po che dang / sa skya sogs su bzhugs pa'i spyan sngar 'khrid de bslab sbyangs mdzad/ dpang los brtag pa mdzad pa'i phyir/
bur rdog mang po bgrongs byas pa bcal nas re re nas blangs shing rtsis pas ma tshang ba med par rtsis 'grig/ 'phrul phugs kyi mdzad pa la dges pa thob ste dkar po nam langs
shes mtshan du gsol/ nyer gnyis pa shing mo glang lor dpal ldan sa skya'i mkhan po 'jam dbyangs don yod rgyal

mtshan dang / las kyi slob dpon dpang lo dang gsang ston chos rje bla ma/ grib tshod mkhan chen bsod nams bzang pos bgyis te/ bsnyen par rdzogs/ sprel lor sa skyar bshad gsar
dang / gzhan yang zhwa lu sogs su gra skor mdzad/yongs kyi bshes gnyen chen po chos rje bla ma sku mched/ dpang lo/ rgyal sras pa/ bu dol gnyis/ gangs khrod pa grags pa
dpal/ ma ti pan chen/ mchims blo bzang grags pa sogs la mdo rgyud kyi gsan sbyangs mthar phyin/ 'chad rtsod rtsom gsum gyis bstan pa rin po che gsal bar mdzad de/ don brgyad
pa rta zla'i tshes nyer gcig la gshegs so/slob ma'i mchog nyid kyi dbon po lo chen grags pa dang / sgra pa nam mkha' bzang po sogs so/sum stong bzhi brgya dang so bdun
(brgyad) 'das pa'i so brgyad (dgu) pa me pho rta spyi lo 1306 la rig pa 'dzin pa gzungs kyi dpal ba mdog gad gler (sler) byon/ gung lo brgyad cu rtsa bzhi bzhugs/ byang
rtse las lo gsum gyis gzhon/sum stong bzhi brgya dang zhe gnyis 'das pa'i zhe gsum pa lcags pho kyi spyi lo 1310lor 'jam dbyangs don yod rgyal mtshan byon/ 'di nyid bzang
po dpal gyi sras rnams bla brang go bzhir gyes pa'i bla brang rin chen sgang pa zhes grags pa de yin la/ 'di'i gcen rin chen sgang pa ta dben kun nyi dang / dus mchod
bla brang pa dbang kun legs dang / lha khang bla brang pa ti shri kun dga' legs 'byung gsum dgung mnyam yin la/ 'di'i gcung bla ma dam pa dang / bzhi thog bla brang pa gu
shri nam mkha' rgyal mtshan gnyis dgung mnyam

yin zhing / bdag nyid chen po'i sras dgu'i tha chung yin no/de yang 'jam dbyangs don yod rgyal mtshan ni/ rang lo nyer gnyis pa'i tshe/ gcung bla ma dam pa dang gnyis bo dong
bya rgod gshong rnying pa'i gtsug lag khang du/ tshogs pa'i mkhan po bsod nams grags pa dang / slob dpon dpal ldan seng ge las bsnyen par rdzogs/ gdul bya dag pa la 'jam
dbyangs seng ge'i zhabs pad brten par yang mthong / so bzhi pa sprel lo zla ba lnga pa'i tshes bcu gcig la gshegs so/'di nyid lo chen byang rtse las lo bdun gyis gzhon
zhing / rab tu ma byung gong gi sras bla chen kun dga' rgyal mtshan/ de'i sras 'jam dbyangs nam mkha' rgyal mtshan/ de'i sras bdag chen blo gros rgyal mtshan/ de nyid ni
rgyud pa gsum ldan gyi gsung ngag rin po che'i bdud rtsi ngoms par gsol ba/ kho bo cag gi rgyud pa'i gtso bor byed pa yin no/Bla ma dam pasum stong bzhi brgya dang zhe bzhi
'das pa'i zhe lnga pa chu pho byi spyi lo 1312 lo chos rje bla ma bsod nams rgyal mtshan bltams/ gzungs pa las lo drug gis gzhon/ lo gsum pa'i tshe bla ma bzang po dpal
la 'jam dbyangs kyi lung nod nas bsnyen pa mdzad pas thogs med kyi spobs pa brnyes/ bcu gcig pa la bla chen kun blo bod du bsnyen rdzogs byon pa la dge bsnyen zhus/ bcu
bdun pa la mkhan chen bsod grags las rab tu byung / nyi shu pa la bya gshongs rnying par bsnyen par rdzogs/yongs 'dzin gyi dam pa dpang lo/ bu ston/ lo chen byang rtse/
rgyal sras thogs med/ dam pa brag phug pa/ brag phug pa bsod nams dpal/

mkhan chen bsod nams bzang po/ dpal ldan seng ge sogs las mdo rgyud kyi zab don blangs/ 'chad rtsod rtsom gsum gyi sgo nas bstan pa'i ring lugs legs par bzung / dbus gtsang
gnyis su 'dus pa chen po rnam gnyis kyi chos kyi 'khor lo bskor/ rje btsun gong ma'i bka' bsdu ba mdzad de/ bstan pa rin po che gsal bar mdzad do/de yang re gcig pa byi
lor bo dong e'i chos grar/ bo dong er gtsang phyogs kyi dge 'dun stong phrag bzhi bcu dang re gnyis pa glang lor bsam yas su dbus phyogs kyi dge 'dun stong nyi shu la/ gser
dngul zho dar la sogs pa'i zho 'gyed dang / 'bel ba'i gtam gyis dga' ba bskyed/ snye thang du dus kyi 'khor lo 'chad pa na dpe 'grems don gnyer ldan pa lnga brgya lhag
cig 'dus/ bstan 'gro'i bya ba rgya cher mdzad de/ stod lung pa shes rab rdo rjes 'jam dbyangs gzi 'od 'bar bar mthong ba sogs dag pa'i snang ba bstan/ 'di nyid kyi bka'
'bum la yang po ti nyi shu rtsa lnga bzhugs/ dgung lo re bzhi pa shing mo yos kyi lo zla ba drug pa'i nyi shu lnga'i nyin dag pa'i zhing du gshegs so/slob ma'i mchog ni/
sngags kyi rgyal tshab chen po gnyis/ gsung ngag 'dzin pa'i thugs sras brgyad/ bstan 'dzin gyi skyes bu chen po bzhi/ yongs grags kyi mkhas pa chen po bcu gcig go/dang po
ni/ snar thang pa sher snang ba dang / yar lung pa seng ge rgyal mtshan gnyis so/gnyis pa ni/ sngags 'chang gzungs pa/ dpal ldan tshul khrims/ bla

chen kun dga' rgyal mtshan/ nya dbon kun dga' dpal/ jo nang mkhan chen byang seng / lo chen byang rtse/ lo chen skyabs mchog dpal/ spyan snga grags pa byang chub bo/de dag
las sngags 'chang gzungs pa las bzang po rgyal mtshan dang / mkhas pa dge bzang gnyis kyi sgo nas gsung ngag rdzong lugs zhes grags pa'i brgyud pa'i gtso bo yin la/ gnyis
pa chos rje dpal ldan tshul khrims nas/ grub chen buddha shrI la brgyud de gsung ngag ngor lugs zhes grags pa'i brgyud pa'i gtso bo mdzad pa yin no/de nas brgyud pa gsum
pa bzhi pa lnga pa gsum ni/ kho bo cag gi brgyud pa'i gtso bo bdag chen blo gros rgyal mtshan la yang bzhugs pa yin te/ chos rje bla ma/ bla chen kun rgyal/ 'jam dbyangs
nam mkha' rgyal mtshan/ bdag chen blo gros pa zhes dang / chos rje bla ma/ nya dbon kun dga' dpal/ rtse chen pa kun blo/ 'jam dbyangs dkon mchog bzang po/ bdag chen blo
gros pa zhes dang / chos rje bla ma/ mkhan chen byang seng / theg chen chos rje/ 'jam dbyangs nam mkha' rgyal mtshan/ bdag chen blo gros pa zhes brgyud pa yin la/ de nyid
las rdo ring kun spangs pa/ yongs 'dzin blo gsal rgya mtsho/ kho bo cag gi 'dren pa dam pa de nyid la bka' babs pas so/drug pa lo chen byang rtse las/ lo chen grags pa/
des pan chen phyogs las rnam rgyal zhes bo dong pa dag gi rgyud pa'i gtso bo mdzad pa yin no/brgyud pa bdun pa ni lo chen skyabs mchog nas/ shangs chos 'khor

sgang pa sgra pa shes rin sogs las rgyud pa yin la/ brgyad pa ni spyan snga pa nas rje tsong kha pa sogs pa'o/bstan 'dzin skyes bu bzhi ni/ bu dol rgyal sras pa mkhan chen
g.yag pa dang bzhi'o/yongs grags kyi mkhas pa bcu gcig ni/ ma ti pan chen/ red mda' pa gzhon nu blo gros/ ne rings pa 'jam dpal rdo rje/ theg chen chos rje kun dga' bkra
shis/ gnyag phu ba bsod nams bzang po/ rtog ge pa dkar po dpal ldan bzang po/ grub chen buddha shrI/ karma rol pa'i rdo rje/ spos khang pa rin chen rgyan/ lha btsun bsam
yas pa/ shar tsong kha pa blo bzang grags pa rnams so/sum stong bzhi brgya don gnyis 'das pa'i don gsum pa lcags pho 'brug spyi lo 1340la karma rol pa'i rdo rje kong yul
du byon/ chos rje bla ma las nyer brgyad kyis gzhon/ lo gsum pa'i tshe/ nga karma paka shi'i skye ba yin 'jam gling 'dir nga'i gdul bya mang du yod gsungs/ mkhan chen don
grub dpal dang gdan gcig pa bsod nams 'bum las rim gyis rab byung bsnyen rdzogs mdzad/ mtshan chos kyi grags par gsol/ rol pa'i rdo rje ni/ rang byung rdo rje'i gsang mtshan
yin zer/ nyer gcig pa la hor gyis gdan drangs te/ the mur gyi bla ma mdzad zer/ bla chen bsod blos ti shri mdzad pa'i skabs tsam yin par sems/ dgung lo zhe bzhi pa chu
phag gi zla ba bdun pa'i tshes bco lnga'i tho rengs gshegs so/gNyag Phu Pa bSod Nams bZangs Posum stong bzhi brgya dang don gsum 'das pa'i don bzhi pa lcags mo

sbrul spyi lo 1341la gnyag phu pa bsod nams bzang po gtsang gsum mdor byon/ 'di chos rje bla ma las lo nyer dgu dang / karma rol pa'i rdo rje las lo gcig gis gzhon/ theg chen
pa las brgyad kyis bgres so/ lo lnga pa la gnyag chen bsod nams dbang phyug la dge bsnyen zhus/ bcu gcig pa la mkhan po don grub dpal ldan las dge tshul nod/ khyi lor
mkhan po yon tan rgya mtsho dang / las slob dpal ldan brtson 'grus las bsnyen rdzogs/ dpal ldan sa skyar nya dbon kun dga' dpal la tshad ma gsan/ de nyid kyis slob bu bzhi
brgya'i nang nas mchog tu mdzad/ de'i dus na dpal ldan sa skya na mkhas pa nya brtson gnyis grags che zhing / mdo phyogs kyis 'chad nyan rkang tshugs su gnang ba las/ nya
dbon ni dol bu'i slob ma'i mchog dang / brtson 'grus dpal ni bu ston gyi slob ma'i mchog yin/ de'i tshe gnyag phu ba 'dis mkhan chen brtson 'grus dpal yang rigs pas bcom
ste ston pa bzang ba'i grags pa thob ces kyang zer ro/ rje 'di nyid g.yag phrug sangs rgyas dpal dang / karma dkon mchog gzhon nu dang mkhas pa sangs rgyas 'phel dang
gzhan gnyis dang bcas pa'i dpal ldan sa skya'i mkhas pa drug gis dbus gtsang la gra skor la phebs pa na/ nya brtson gnyis kyis thog drangs rgya mtsho dpon rnams kyis/ sa
skya mdun gyi zhing bya khra ma'i khar skyel thung mdzad/ mkhas pa khyod drug phyogs su 'bel ba'i dga' ston la chags la/ grangs lhag rgyu mi 'dug kyang / yon tan khyed drug
las lhag pa phyin chad mi 'byung zhing / so so nas yon tan gzhal du med kyang gnyag dbon bslab pas che bar 'dug pas gral gyi dbus su zhog ces kyang bsngags so/ gsang

phu dang / rtse thang sogs su bka' chen bzhi mdo rgyan mdzod drug la bshad pa'i sgra snyan lhag par bsgrags/mkhas mchog bsten tshul yang / kun mkhyen gangs pa la bde mchog/
dpal ldan bla ma dam pa las dus 'khor/ mkhan chen byang seng la sbyor drug/ ma ti pan chen la spros med/ rgyal sras pa las sems skyed/ theg chen chos rje la lam sbas ['bras]
bshad/ jo nang phyogs las pa la dus 'khor gsan/de yang se mkhar chung du/ dpe 'grems sum brgya/ chos dpon brgyad cu la phyogs las pas dus 'khor gzab bshad mdzad/ ngas
shes tshod de tsam yin/ khyed rnams so so'i go yul yig chung re khyer shog gsungs/ so so nas phul bas/ gnyag phu ba'i shog ril la 'dis kho bo'i grub mtha' go 'dug gsungs
phyag rgyas spras te gnang zer ro/g.yas ru byang nas kyis 'jam dbyangs nam mkha' rin chen gyi bka' stsal te/ dpal bzang ldan gyi chos grwar slob bu btsun chung drug gnang
nas 'chad nyan la bskos/ lo bcu drug 'chad nyan bsrings pas blo gsal sum brgya tsam 'dus te bzang ldan dge 'phel gyi grwa tshang tshugs/ slar gcung pa chos gzhon dang
grwa pa thug phrad kyis nyen bslangs/ 'jam dbyangs pas zhal 'phrad ma gnang bas/ mtshams sbyar te/ chos kyis 'byor yang nor dang mi ldan zhing // bden tshig yod kyang zhu
ba'i skabs med la// nyes pa med kyang nag can gnyag phu ba'i// zhu ba'i tshig 'di cung zad gsan par rigs// zhes sogs kyi zhu mchid phul te phyogs la phebs pas/ jo gdan mkhan
po'i

brtag pa bud pa dang rten 'brel sne 'joms te mkhan por mnga' gsol/ de yang sa pho khyi lo bco brgyad pa nas/ sa mo bya lo nyer dgu pa'i bar lo bcu gnyis su phyi nang gi bslab
sbyang mthar phyin mdzad/ sum cu pa lcags pho khyi nas zhe gcig pa/ byi lo'i bar lo bco lnga 'chad nyan yang dag pa mdzad/ zhe gcig pa shing pho byi lo sne gdong grags
pa rgyal mtshan pas spyan drangs te/ jo gdan dge 'dun sgang pa'i mkhan po/ kha che pan chen gyi gdan seng ge'i khri la lnga bcu rtsa drug pa sa mo yos kyi bar lo bcu drug
zhabs brtan par 'khod do/mdor na bla ma yongs 'dzin bdun gyis lhag pa'i bcu phrag brgyad bsten/ 'chad pa'i rgyun bsrings/ rtsom pa phal cher sku shin tu bgres pa nas mdzad
de/ don gsum pa la 'dul ba'i bka' 'grel bdud rtsi nying khu/ don brgyad pa la 'jam dbyangs kha ches bskul te/ chos dbyings bstod pa'i rnam bshad snying po don gsal/ brgyad
cu pa la rnam 'grel gyi Tika/ gya gcig pa la lo tsA ba skyabs mchog gis gzhan stong dgag pa'i lan lung rigs gter mdzod mdzad do/ gya gsum pa la 'dul ba 'di la bag chags
sad/ rgan po'i lag rjes 'jog gsungs/ lung sde bzhi so thar gyi mdo dang bcas pa la mchan bu btab/ gya lnga pa la rgyud bla'i Tika mdzad/ rtsod pa yang sangs pa dang
bde gshegs snying po skor la rtsod pa mdzad pa sogs bstan pa dpang btsugs kyi rtsod pa mdzad/ dgung lo dgu bcu rtsa gsum pa chu mo glang gi lor gshegs so/slob ma'i mchog
ni/ chos bzang nyi ma/ bka' bcu pa padma

bzang po/ karma de bzhin gshegs pa/ karma mthong ba don ldan/ smra ba'i seng ge rong ston chen po sogs so/des na da lta'i shing byi 'di/ rgyal sras thogs med byon pa'i shing
mo lug nas nyis brgya dang bdun cu pa lo chen byang rtse'i chu mo yos nas nyis brgya dang re gnyis pa/ chos rje bla ma dam pa'i chu pho byi ba nas nyis brgya dang gsum
pa/ gnyag dbon byon pa'i lcags sbrul nas nyis brgya dang nyi shu rtsa bzhir sleb pa yin no/g.Yag ston Sangs rgyas dpalmkhas pa'i dbang po g.yag phrug sangs rgyas dpal zhes
grags pa yang / gnyag dbon dang rigs lam smra ba thog mtshungs shing / 'di las sku cung zad gzhon la mkhan chen g.yag pa lcags pho stag lo pa ltar na gnyag dbon las lo
dgus gzhon par mchis so/ rje btsun red mda' pa las cung bgres pa shig yin la pan shAka pa'i gtam gyi rol mtsho las/ bu ston lcags pho stag lo 'khrungs pa'i re gcig pa lcags
pho stag lor g.yag pa 'khrungs/ de'i nyer brgyad pa me lo lug la rong ston 'khrungs zhes bshad 'dugde yang rtse thang ga gi chen po byang chub rin chen sras yin pa la/
rnam pa de nyid kyi nye gnas g.yag yu zhes pa'i sras su ngos blangs pas na/ g.yag phrug ces grags la/ 'khrungs yul dngos ni sa skya 'phrang zhes bya ba de yin zhing / dpal
ldan sa skya dang rtse thang sogs su gsan sbyong mdzad/ sa skya'i mkhas dbang brtson 'grus dpal la gtso bor brten nas mdo la sbyangs shing / gon gyo ye shes la gsung ngag
sogs gsan/ bu dol gyi slob ma nya brtson gnyis/ nya brtson gnyis kyi slob ma g.yag gzhon rnam gnyis zhes bstan

pa'i gsal byed dam par gyur/ dbus gtsang gi mkhas grub gong ma'i bsti gnas so sor/ mkhas pa'i slob grogs ha cang mang ba min pa zhig la 'chad rgyun bsrings/ rgyun 'dzin mkhas
pa rong ston smra ba'i seng ge dang / red mda' pa chen po/ gzhon nu rgyal mchog sogs bsam gyis mi khyab pa zhig byon la/ 'di nyid mus chen sems dpa' chen po'i nyer bdun
pa shing pho rta lor dga' ldan du gshegs zhes 'byung bas/ red mda' pa chen po zhi bar gshegs pa'i chu pho 'brug gi yang phyi ma'i rta lo de yin par sems so/des na mkhan
chen g.yag pas don lnga bzhugs te/ lcags pho stag la bltams nas shing rta la gshegs pas so/sum stong bzhi brgya dang brgyad cu 'das pa'i gya gcig pa sa pho byi spyi lo 1348
lo mnyam med red mda' pa chen po bod kyi blon po mgar stong btsan gyi rgyud du/ dpal ldan sa skya dang khad nye ba'i red mda' khab sor byon/ gnyag dbon las lo bdun gyis
gzhon no/ theg chen chos rje las lo gcig gis bgres/ lo bco brgyad pa la sa bzang ma ti'i drung du/ tshigs snga ma gnyis nod de mtshan gzhon nu blo gros zhes gsol/ thog
mar dpal ldan sa skyar/ mkhas pa nya dbon dang / mkhan chen sangs rgyas 'phel ba'i drung du tshad ma/ dpal ldan bla ma dam pa'i drung du phar phyin/ lo chen byang rtse las
mngon pa gong 'og/ rgyal sras pa'i drung du blo sbyong / mdog lo pa mkhan chen kun dga' dpal las bsnyen par rdzogs shing / 'dul ba gsan/ mkhan pos stod 'dul gyi sdom rgyud
'di ma chad cig gnang dgos zhes bka' stsal phebs zer mod/ stod 'dul ba'i bshad rgyun ma gtogs sdom rgyun rang du

cung mi 'gro bar sems te/ mdog lo pas chos rje bla ma las bsnyen par rdzogs shing / chos rje bla ma'i sdom rgyun ni kha che mkhan po shAkya shrI las brgyud pa'i phyir ro/ gzhan
yang bla ma dpal ldan pa'i drung du lam 'bras/ lo tsA ba nam bzang / lo tsA ba grags rgyal/ lo tsA ba skyabs mchog dpal sogs las gsang 'dus sogs kyi rgyud man ngag dang
/ mkhan chen byang seng la dbu ma gsan zhing dkon mchog la gsol ba btab ste rang gi rnam dpyod kyis dpyad pas dbu ma thal 'gyur ba'i gnad la nges pa rnyed de/ nged dang
po slob gnyer byed dus dbu ma'i dpe cha gcig 'dug ces nor mi che bar byed pa las/ deng sang rtsis su byed pa ni kho bos bstan pa la bya ba byas pa yin zhes dang / karma
pa dkon gzhon gyi gsun gis/ deng sang mkhas rmongs kun la dbu ma dbu ma zer ba 'di red mda' pa'i drin yin/ de gong thang zag na dbu ma shi ro gcig las gzhan med ces kyang
gsung zer te/ rgyud gsang ba 'dus pa dang / dbu ma thal 'gyur ba'i bstan pa la 'di kho na bka' drin che ba yin/de yang mkhas pa 'di sngon bu rin po la mos pa shig yin
na'ang / slob dpon dang grogs kyi stobs kyis kun mkhyen chen po'i grub mtha' la 'dris che ba zhig byung / de nyid kyi grub mtha'i rgyab brten bka' bstan bcos la gzigs rtog
tshar gsum mdzad pas dang po la gzhan stong gi grub mtha' de ni bka' bstan bcos dag gi dgongs pa yin nges pa shar/ gnyis pa la som nyi za ba gcig byung / gsum pa la min
par nges shes 'drongs pa gcig byung gsung zer ba na'ang / gnas skabs so sor phye dgos so zhes kho bo cag

de'i tshe chos kyi gnad ma rtogs par grub mtha'i kha 'dzin rang stong gzhan stong zhes pa'i ming tsam la zhen pa dag gis/ chos spong gi las rgya cher bsags par snang ba ni/
blun rmongs kho na'i spyod yul lo/ mkhas pa 'di ni bshad sgrub zung ldan du mdzad de/ bul rong gi dben gnas su lo bcu gnyis bzhugs pa'i lo lnga rtsod sgom gtso bor ston
pa'i thugs dam nyams bzhes kho na mdzad/ lo bdun skal ldan gyi gdul bya brgyad cu skor la nyams khrid legs bshad kyi dga' ston spel/rtsom pa mdzad pa yang / 'dzam gling mdzes
pa'i rgyan mchog dka' chen bzhi// rtsa 'jug gzhi gsum theg chen rgyud bla ma// chos mngon mdzod dang dpal ldan 'dus pa ste// rnam bshad mdzad pa'i gzhung lugs bcu phrag
cig// phar tshad shes pa'i slob ma brgya phrag brgal// ces pa ltar yin la/ 'chad pa dbyangs kyi gsung las skyes pa'i slob ma'i grangs kyang / gzhung lugs rab 'byams smra
ba'i bshes gnyen bdun// bka' bzhi legs par smra ba bcu phrag gcig// phar tshad shes pa'i slob ma brgya phrag brgal// zhes pa ltar te/bshes gnyen bdun ni/ sbyangs pa'i
mchog gyur kun mkhyen sher 'od dang // sras kyi mchog gyur blo bzang grags pa dang // lta ba'i mchog gyur gon gyo nyi ma grags// nyams len mchog gyur kun dga' dpal bzang
po// rtsom ldan mchog gyur dpal 'byor shes rab dang / 'chad mkhas mchog gyur bsod nams shes rab dang // rtsod bzang mchog gyur dar ma rin chen te// zhes pa ltar yin zhing
bka' bcu ba gzhan yang / byang pa bka' bcu pa dge legs dpal la sogs pa'o// de lta bu'i skyes bu 'di ni/ drug cu

rtsa lnga pa chu pho 'brug gi zla ba bcu pa'i nyer dgu'i nyi shar la dag pa'i zhing du gshegs so/des na sum stong bzhi brgya pa'i mjug 'dir bka' bzhi pa dang bka' bcu pa la
sogs pa'i mtshan dang ldan pa'i mkhas grub mang dag byung ste/ hor bka' bzhi pa seng ge rgyal mtshan/ bka' bzhi pa nam mkha' 'od zer la sogs pa dang / bka' bcu pa ni/ rgyal
tshab dar ma man chad nas byung bar gsal te/ de yan du bka' chen bzhir grags pa dang / de bzhi'i steng du ci rigs bsnan pa'i drug tsam la gra skor mdzad pa sha stag byung
ba yin la/ rgyal tshab rjes po ti bcu la bshad pa'i srol btod man chad nas dka' bcu pa zhes mtshan grags shing / bo dong phyogs las pas bco lnga la bshad pa gnang yang
dbon po bka' bcu pa zhes pa tsam las ma byung la/ phyis byams chen smra ba'i dbang po sangs rgyas 'phel man chad nas rab 'byams pa zhes kyang yongs su grags so/ 'on kyang
bka' pa gzhon nu seng ge sogs/ de yan du yang bka' pa'i mtshan chung zhig grags par gsal lo//sum stong bzhi brgya dang gya gcig 'das pa'i gya gnyis pa sa mo glang spyi
lo 1349 la theg chen chos rje kun dga' bkra shis dpal sa skyar byon/ chos rje bla ma las so bdun gyis gzhon/ de yang bdag nyid chen po bzang po dpal gyi sras rnams bla
brang go bzhir gyes pa'i lha khang bla brang pa'i gdung brgyud dri ma med pa ste/ lha khang bla brang pa ti shri kun rgyal/ yab bzang po dpal zhe dgu pa lcags pho khyi lor
byon pa yin la/ de'i sras rtan dben chos rgyan yab nyer gsum pa chu pho sprel lo la byon pa yin zhing / de nyid bco brgyad pa'i

sras theg chen chos rje 'di yin no/de yang dang po sa bzang ma ti las rab tu byung / phyis chos rje bla ma las bsnyen par rdzogs/ gzhan yang / gangs khrod pa grags pa dpal/
jo nang phyogs las sogs mkhas grub mang du bsten/ gsung ngag gsan pa'i bla ma yang / thog mar ma ti pan chen la sa bzang dgon par gsan pa yin mod/ de nyid la lam dus kyi
chu rgyun chag med mi bzhugs pas/ phyis sa skya zur khang du bu ston dbang phyug dar la gsan/brgyud pa de yang chos rje brag phug pa nas brag phug dkon rgyal/ des sa skya
bu ston la brgyud pa yin gyi chos rje bla ma brgyud pa la mi bzhugs pas/ phyis chos rje bla ma las dngos su nod pa mkhan chen byang seng la gsan pa yin no// zhes rje btsun
dam pa kun dga' grol mchog gsungs la/ rje btsun blo gsal rgya mtsho'i gsung las/ mkhan chen byang seng la zab chos mang du gsan yang / gsung ngag gsan pa'i bla ma ni
snga ma gnyis kho na'o zhes gsungs so/gang na'ang dbang khrid gdams pa'i sgo mo brgya phrag gis skal ldan gyi 'gro ba'i yid gsos par mdzad de mthar tA ming rgyal pos spyan
drangs te/ re bzhi pa chu pho 'brug la sa skya nas shar phyogs la phebs/ re lnga pa chu mo sprul la pho brang gser khang du rgyal po dang mjal/ rgyal po 'khor bcas la dbang
gdams pa'i sgo phye/ 'phags pa ti shri dang 'dra bar bod chol kha gsum yang 'bul gsungs/ slar pho brang tA'i tur byon/ gser dngul gyi thub pa nye ba'i sras brgyad kyis
bskor ba gandho la dang bcas pa yang phul/ 'di nyid byang ngam

rings su yang lo bskor gcig tsam bzhugs/ gzhan yang / byi ru'i gshed dmar %gshed snying% gi 'jigs byed (sa skya'i gdung rabs nang sher shing gi 'jigs byed ces gsal/ sgrig pa
pos) gse'u thags kyi thang sku gnyis/ za 'og thogs gnyis la sogs pa bsam gyis mi khyab pa phul/ slar re drug pa rta lo la gong nas bteg/ re bdun pa lug lor dpal ldan sa
skyar phebs te/ don bdun pa shing mo sbrul gro zhun zla ba'i tshes bcu'i nyi shar la dag pa'i zhing du gshegs so/slob ma'i mchog ni kun dga' rgyal mtshan 'jam dbyangs grags
pa'i dpal lo/ sum stong bzhi brgya dang gya dgu 'das pa'i dgu bcu pa me mo bya spyi lo 1357 la shar tsong kha pa blo bzang grags pa mdo khams su byon/ chos rje bla ma
las zhe lngas gzhon/ red mda' pa chen po dang / theg chen pa las rim bzhin lo dgu dang brgyad kyis gzhon no/ 'di nyid lo bdun pa la mdo khams pa don grub rin chen las rab
tu byung / don grub rin chen de ni/ bcom ldan rig ral gyi bu chen ldong ston rigs pa'i seng ge'i slob ma yin zer/ dgung lo bcu drug pa la dbus gtsang la byon/ grwa sa bde
ba can du snye thang pa bkra shis sogs las [phar] phyin sbyangs/ bcu dgu pa la gsang phu sogs su grwa skor gnang / gtsang phyogs kyi zha lu/ snar thang / sa skya sogs
su byon/ sgra tshad pa rin chen rnam rgyal dang / ma ti pan chen sogs la zab chos gsan grwa skor yang mdzad/ la stod byang gi bzang ldan ngam ring 'ga' rong sogs su grwa
skor mdzad/ jo nang du phyogs las pa la sbyor drug gsan/ bo dong du grwa

skor mdzad nas snar thang du phyag phebs/ de nas nya dbon la phar phyin dang / rje btsun red mda' pa las mngon pa dang dbu ma sogs gsan te/ de nyid kyi thugs sras dam par gyur/
skyor mo lung gi mkhan po bka' bzhi pa blo gsal la 'dul ba gsan/ gong gsum bde chen pa sogs las sngags kyi rgyud man ngag gsan/ jo gdan tshogs chen po'i mkhan po dka'
bzhi pa tshul rin las bsnyen par rdzogs/ bla ma dbu ma pas mtshams sbyar te rje btsun 'jam pa'i dbyangs la chos gsan/ bla ma dbu ma pa ni/ mdo khams su byis pa'i dus nyid
nas 'jam dbyangs kyi sku'i snang ba shar/ rje 'di dang phar slob tshur slob yin/ mdor na rje 'dis sku tshe'i stod la thos bsam gyis rgyud sbyangs/ bar skabs su bya bral
kho na mdzad/ zab don la dpyad sgom gyi sgo nas don nyams su bzhes/ 'phral gyi kun spyod 'dul ba'i lag len gsos btab/ khyad par du dbu ma thal 'gyur ba'i bstan pa cher
spel/sku tshe'i smad la gzhan don phyogs med du rgyas/ dgung lo nga gsum pa sa mo glang la chos 'khor lha sar smon lam chen mo mdzad/ jo bo la rin po che'i dbu rgyan yang
gsol/ bka' chems las/ de nas khyad par bsnyen bkur cher mdzad pa// dge slong byang sems shar phyogs sku 'khrungs pa// gsang sngags 'chang zhing rnal 'byor chen po ni// snying
po'i mtha' can skyes chen dam pa ni// zhal yang bsgyur zhing bsnyen bkur dam pa mdzad// ces pa'i lung gi don yin par yang 'chad/ lo de nyid la ri bo dge ldan yang btab/
de phyin ri bo dge ldan pa zhes yongs su grags pa yin no/ de nas dgung lo re gsum pa sa mo phag gi nyer lnga la dag pa'i zhing du gshegs so/

slob ma'i mchog ni/ rgyal tshab rje/ mkhas grub rje/ thams cad mkhyen pa dge 'dun grub/ 'dul 'dzin grags rgyal/ 'dul 'dzin blo gros sbas pa ste 'dul 'dzin rnam gnyis la sogs
pa bsam gyis mi khyab bo/des na da lta'i shing byi 'di/ theg chen pa byon pa'i sa mo glang nas nyis brgya dang bcu drug pa/ shar tsong kha pa byon pa'i me bya nas nyis
brgya dang brgyad du slebs pa yin no/sa bcad lnga pa sum stong lnga brgya pa'i skabs su byon pa ni/ rong ston smra ba'i seng ge/ bo dong phyogs las rnam rgyal/ sa skya pa'i
btsan 'dzin kun dga' rnam gnyis/ karma de bzhin gshegs pa la sogs pa ste/ sum stong bzhi brgya dang go dgu 'das pa'i lnga brgya'i steng du sleb tsam gyi me mo lug spyi
lo 1367la rong ston shAkya rgyal mtshan shar rgya mo rong du byon/ shar tsong kha pa las lo bcus gzhon/ lo bco brgyad yan chad du bon la 'chad rtsod rtsom gsum gnang / bco
brgyad pa la gsang phu ne'u thog gi chos grwar gling stod pa rin chen rnam rgyal dang / kong ston blo gros dbang phyug gi drung du rngog lo nas brgyud pa'i phar tshad
bsdus gsum dang / dbu ma rang brgyud pa'i bshad srol/ skyor mo lung gi mkhan chen dka' bzhi pa dang / 'phan yul gro pa'i mkhas pa dmar ston la 'dul ba smad lugs bya 'dul
dang thog ma dka' chen gyi bshad srol/ mngon pa mdzod mchims lugs kyi bshad srol/ thang zag pa sprul sku gzhon nu rgyal mtshan la dbu ma thal 'gyur ba tshab kyi bshad srol/
lo pa shAkya rin chen gyi drung du mngon pa gong ma sogs la sbyangs/ lo nyer gnyis pa la/ gro pa'i mkhan po kun dga' rgyal mtshan dang dmar ston pa'i drung du

rab tu byung zhing bsnyen par rdzogs/ rnam nges kyi ti ka brtsams shing 'chad pa'i 'khur bzung / mdor na lo nyer gnyis nas gya gsum gyi bar la mkhas pa'i bya ba gsum gyis dus
'da' ba kho na byung zhing nyer bdun pa sa mo bya'i lo la/ mkhan chen g.yag pa dang mjal te sa lugs kyi mdo'i bshad srol dang / theg chen chos rje la gsung ngag sogs sngags
kyi zab don blangs nas sa rngog rnam gnyis kyi bshad srol rgyun bsrings te/ cha pa chos seng dang / bcom ldan rig ral dang / kun mkhyen 'di gsum las 'chad pa'i rgyun
dang / dngos slob bstan 'dzin gyi thon che ba ma byung zhes grags/gtsang phyogs la yang lan gsum byon pa'i dang po lo nyer bdun pa'i tshe/ mkhan chen pa'i zhabs 'bring
mdzad de mdo'i zab don gsan pa dang legs bshad kyi skyes 'bul ba kho na mdzad/ gnyis pa rang lo zhe brgyad pa la mkhan chen pa gshegs te/ lnga bcu tsam gyi tshe ding ri dang
mus sogs su sngags kyi zab don bzhes pa dang / mdo phyogs kyi 'phrin las spel ba kho na mdzad/ lan gsum pa drug cu rtsa gcig pa'i tshe/ sde dpon so so'i bsod nams kyi
mgron dang / mdo sngags kyi chos 'khor bskor ba kho na mdzad/ bdun cu pa me pho 'brug la nA landre'i chos grwa btab nas lo bcu bzhir gzhan don mdzad cing / dbus gtsang du
gra skor mdzad pa'i po ti bcu kho na yin yang / gzhan la 'doms pa'i gzhung lugs drug cu rtsa bzhi dang / rnam bshad mdzad pa'i gzhung lugs bzhi bcu yod gsungs/ gzhan yar
lung pa seng ge rgyal mtshan/ lo chen skyabs mchog/ lo chen grags pa/ kun mkhyen sher 'od/ lo chen skyabs mchog/ lo chen grags pa/ kun mkhyen sher 'od/ snyan ngag pa 'jam
dbyangs kha che/ mus nam mkha'i rnal 'byor sogs

la zab don mang du blangs/ dam pa sangs rgyas kyi sku lus la kA ma la shi la'i thugs grong 'jug mdzad pa de'i sku'i skye bar gdon mi za bas/ dam pa'i zhi byed/ kA ma la shi
la'i sgom rim sogs ched du gsal bar mdzad cing / khyad par phar phyin gyi bstan pa dang / dbu ma rang rgyud pa'i bstan pa la kun mkhyen 'di bka' drin che ba yin no/legs
bshad 'doms pa'i 'bras bu mkhas grub slob ma'i grangs ni/ snga tshar gyi bu chen bstan pa 'debs pa'i ka chen bzhi/ bar tshar gyi bu chen gangs can mdzes pa'i rgyan brgyad
dang mchog gnyis/ sku gsung thugs kyi mdzad spyod mtshungs pa'i bu chen gsum/ phyi tshar gyi bu chen bstan pa'i gsal byed bcu drug/ yang tshar gyi bu chen grags pa can bzhi
la sogs pa'o/dang po ni/ sems dpa' gzhon nu rgyal mtshan/ sems dpa' chen po padma bzang po/ gzad pa blo gros rgya mtsho/ spyan snga tshul khrims dar ma'o/bar tshar brgyad
ni/ smar khams pa grags pa bzang po/ dge ba rgyal mtshan/ gung ru rgyal mtshan bzang po/ rong chung shes rab dpal te khams pa bzhi/ chos lung bka' bcu pa/ sga sdong
pa (dga' gdong) pa chos rgyal dpal bzang / mkhas dbang ratna shrI bha dra/ snar thang pa shes rab seng ge/ bzang ldan bka' bcu pa ste gtsang pa bzhi'o/ (gcig lhag)mchog gnyis
ni/ dbus pa dmar ston rgya mtsho rin chen dang / gtsang pa sems dpa' chen po dkon mchog rgyal mtshan gnyis so/mdzad spyod mtshungs pa gsum ni/ mdo khams dpal ldan thod
se/ sgoms sde khra hral/ sa skya nas gzhon nu seng ge dang gsum mo/

phyi tshar drug la pan chen bzhi ni/ snar thang lo tsA ba samabha bha dra/ yar rgyab dbon po pan chen bsod nams rnam rgyal/ slob 'dar ba lo chen gzhon nu dpal/ dwags po dbon
po pan chen bkra shis rnam rgyal lo/gsung sgros 'dzin pa'i mkhas pa bcu gnyis ni/ khams su lha 'bri ston pa shes rab rdo rje dang / rin chen blo gros gnyis/ dbus su bzod
chen phyogs las rnam rgyal dang / mkhas grub don yod dpal ba gnyis/ dbus su bzod chen phyogs las rnam rgyal dang / mkhas grub don yod dpal ba gnyis/ nyang stod pa shes
rab legs dpal/ ngam ring pa sangs rgyas grub/ mnga' ris su 'jam dbyangs sher rgyal lo/ nges med du bzhugs pa gzhu ston bsod nams rin chen/ gsang phu nas panDi ta nam mkha'
bstan pa/ gtsang rong byams chen nas dkar shAkya grags/ khams nas gon gyo sbyin bzang dang / ga zi blo gros seng ge rnams so/yang tshar bzhi ni/ gsang phu nas gra ston
pa yon tan rgya mtsho dang / rtse thang nas chen po dpal 'byor rgya mtsho gnyis/ khams su go bo rab 'byams pa shes rab dpal dang / gtsang du byams chen rab 'byams pa sangs
rgyas 'phel te bzhi'o/sum stong lnga brgya dang brgyad 'das pa'i dgu pa me pho 'brug spyi lo 1376la/ la stod lho shrI sar sa ta dm: par pa tadpal gyi ri'i byang ngos kyi
'brog sde chen por/ bo dong phyogs las rnam rgyal byon/ lo bdun pa la/ gyi dgon par rang gi zhang po lo chen grags pa'i drung du rab tu byung / mtshan sangs rgyas rgyal
mtshan gsol/ slar bo dong er lo chen de nyid las dge tshul du bsgrubs te/ mtshan chos kyi rgyal mtshan du btags/ lo bcu drug pa la dpal ldan sa skyar rnam

'grel gyi grwa skor mdzad/ bo dong er dbyangs can ma bsgrubs pas/ rgyud mangs kyi sgra las zab rgyas kyi chos tshul nod de/ phyi nang gi mdzad 'phrin ma lus pa sad pas dbyangs
can dga' ba'i dpal zhes grags/ dgung lo nyer gsum pa la/ rtse thang dang gsang phur pu ti bco lnga'i grwa skor gnang bas mkhas pa'i grags pas khyab/ de'i tshe gsang phur
mkhan chen g.yag phrug sangs rgyas dpal dang / rigs gter gyi dgongs pa/ rang rig yul yod med la rtsod pa'i tshe/ mkhan chen pas rang rig yul med du zhal gyis bzhes pa
la/ rje 'dis/ rang rig chos can/ rang gi gzhal bya mi bslu ba'i rig par thal/ tshad ma yin pa'i phyir/ 'dod na khyod kyi yul yod par thal lo zhes dang / mkhan chen pas gzugs
sgra ka bum sogs rtag par khas blangs pa la/ ka ba chos can/ khyod kyi gzugs med par thal/ khyod rtag pa yin pa'i phyir zhes pa'i rigs pa'i sgo nas snyan par grags so/
'on kyang pha rol gyi grub mtha'i go don dang bstun na khyab pa med mtshams de kho na yin pas/ phas rgol pham par gyur pa yang ma yin no/ de nas slar/ e chos kyi 'byung
gnas su lo chen grags pas mkhan po dang / rje btsun red mda' pa chen pos las slob bgyis te bsnyen par rdzogs/des na pan chen 'di'i rnam thar ni bsam gyis mi khyab brjod
kyis mi langs na'ang / gtso bo bsdus na rtsod pas phas rgol dregs pa gzhom nus tshul/ rtsom pas bka' bstan bcos kyi dgongs pa bkral tshul/ 'chad pas bstan 'dzin gyi bu slob
spel tshul gsum las/dang po ni/ las stod lhor/ ta'i si tu lha btsan byang rgyab pas mthun

pa'i rkyen sbyar te/ g.yag phrug sangs rgyas dpal dang rtsod pa'i tshe/ bka' bstan bcos kyi gzhung phal che ba/ rgol phyi rgol gnyis char gyi mgrin pa nas thogs med du sgrogs
shing / phas kyi rgol ba g.yag phrug sangs rgyas dpal dang chen po'i spobs pa sgrub pa la/ rgol ba de nyid kyi yi dam lha rje btsun mi g.yo ba mngon sum du byon pa pan
chen nyid kyis kyang zhal gzigs/ de'i tshe lha gcig ma ngo log/ sod cig ma mgo ma thon/ gdong gang bo rtsod pa pham zhes grags so zhes zer mod/ don du na rje btsun mi g.yo
ba mngon sum du byon pa na/ rgol ba gnyis char gyi ngo mtshar rmad du byung ba'i rnam thar yin zhing / rtsod pa'i ngag la yang / rang rang gi gdul bya'i snang ngor pham
rgyal gyi snang ngo tsam las/ phas rgol gyi rgol ba nyid gshis la pham par rigs pa ga la yin te/ dper na de'i tshe mkhan chen g.yag pas sems can sangs rgya nges yin/ rgyas
pa mi srid ces khas blangs pa la/ pan chen pas sa bon las myu gu skye/ skyes pa mi srid par thal/ dam bca' de yin pa'i phyir zhes pa la sogs pa la lan ma byung zhes sgrogs
mod/ yang dag par na de gnyis mtshungs pa'i go skabs ga la yod de/ sems can sangs rgyas pa med par khas blangs kyi sems can las sangs rgyas byung ba med par khas ma
blangs pa'i phyir ro/ sa bon myu gur song ba med par khas len gyi sa bon las myu gu skye ba med par khas blangs mi dgos pa'i phyir ro/de nas byang ngam rings su bdag chen
'jam dbyangs nam mkha' rin chen pas mthun pa'i rkyen sbyar te dpal ngam rings kyi bshes gnyen dag la 'bel ba'i gtam gyi sgo phye/ don dam don byed nus pa gang // zhes pa'i
gzhung la grub mtha' rnam bzhi'i bden

gnyis kyi rnam gzhag phra zhing zhib pa'i blo gros kyi sgo phye ste/ dge ba'i bshes gnyen bsod nams skyabs dang / mkhas grub dge legs dpal sogs rigs pas pham par byas so/ zhes
grags so//des na byang mdog gi pho brang du ta'i si tu rnam rgyal grags pas mthun pa'i rkyen sbyar te kun mkhyen rong ston chen po slob bu'i tshogs dang bcas pa la 'bel
ba'i gtam chen po gleng / gsang sngags kyi dkyil 'khor chen po khri phrag gcig gi zhal phye bar zhal gyis 'ches shing / 'jam dbyangs kyi dkyil 'khor drug cu'i rnam grangs
legs par bgrangs shing / 'phags yul du byon pa'i thal rang gi skyes chen 'dren res bgyis pa na/ rong ston chen pos legs ldan 'byed/ dpal sbas/ ye shes snying po/ zhi
'tsho/ ka ma la shI lakA la ma shi la te lnga las bgrang ma bzod pa la/ pan chen nyid kyis nyi shu rtsa lnga tsam zhig thal byung du bgrangs pa sogs kyi sgo nas pha rol zin
gyis mnan to zhes grags so//gnyis pa rtsom pa ni/ yi dam gyi lha dpal rdo rje sems dpa' dang / rdo rje phag mo la sogs pas mngon sum du gnang ba stsal zhing / dpal de
nyid 'dus pa la rtsoms shig ces gnang ba nod pa dang / mtshan gyi 'od gsal chen po las/ dpal sa skya pa chen po grags pa rgyal mtshan dang / bu ston thams cad mkhyen pa dang
/ shong ston rdo rje rgyal mtshan la sogs pas kyang de ltar gnang ba stsal ba la brten/ de nyid bsdus pa'i rgya mtsho/ 'jug pa'i sgo bzhi/ le'u nyi khri chig stong /
man ngag bdun khri nyis stong / chos kyi tshogs brgyad khri bzhi stong yod pas rgyas pa la glegs bam brgya dang bcu/ 'bring po la nyi shu/ bsdus pa la glegs bam gnyis/ shin
tu bsdudas pa'i snying po la glegs

bam gcig yod pa'i rtsom chen po mdzad de/ rgyal ba'i bstan pa gsal bar mdzad do//gsum pa 'chad pas blo gsal gyi bu slob spel ba'i tshul ni/ bzo rig nas bzung yongs su rdzogs
pa'i bar// de dang de yi bka' babs nyi shu gsum// 'jam pa'i rdo rje mi yi zlos gar mkhan// rnam dag 'khon gyi gdung rgyud rnam pa gsum// rig sngags 'chang ba'i khyu mchog
chen po gcig// nyi ma zla ba ltar grags mkhas grub gnyis// 'jig rten gsum gyi mig gcig lo chen gsum// phyogs las rnam par rgyal ba'i bshes gnyen drug// mdo sngags yongs
rdzogs mkhas pa bcu gsum dang // pan chen shAkya shrI'i gdan sa gnyis// 'dus pa rgya mtsho'i gtsug rgyan bcu drug dang // mtshan nyid rab 'byams smra ba'i bshes gnyen gsum//
sngags gzhung rab 'byams smra ba'i bshes gnyen gsum// grub pa'i rgyal mtshan 'dzin pa'i rnal 'byor bzhi// drag po'i brtul zhugs rdzogs pa'i sngags 'chang gnyis// dka'
bcu legs par smra ba stong phrag gcig// dka' bzhi kun tu smra ba stong phrag zung // phar tshad shes pa'i slob ma khri phrag brgal// tshe 'di blos btang grub chen lnga
bcur ldan// lhag par rgyal ba thams cad bskyed pa'i yum// rdo rje phag mo gsang ba'i mdzod 'dzin ma// sa la dge slong ma yis rab grags pa// sprul pa'i gar gyis gsang ba
'dzin par mdzad//ces pa ltar/ bka' babs nyi shu rtsa gsum ni/ bzo rig gi bka' babs mnga' ris pa bstan 'dzin rgyal mtshan/ gso rig gi bka' babs byang pa rnam rgyal grags bzang
/ snyan ngag gi bka' babs ngam rings

pa dka' bcu pa dpal ldan bzang po/ tha snyad gtsug lag gi bka' babs dpal e'i bka' bcu pa nam mkha' dpal bzang / tshad ma rig pa'i bka' babs stag lung dka' bzhi pa manydzu shrI/
'dul ba'i bka' babs gung thang pa dpal ldan seng ge/mngon pa'i bka' babs gsang phu ba bzod pa blo gros rgya mtsho/ phar phyin bka' babs gung thang pa rgyal mtshan dkon
mchog/ byams chos kyi bka' babs sa skya bka' bcu pa mchog gi blo gros/ dbu ma'i bka' babs bka' bzhi pa shar mgon/ spyod 'jug gi bka' babs sa skya byang sems gzhon nu rgyal
mchog/ 'chad pa'i bka' babs smar khams pa grags pa bzang po/ rtsod pa'i bka' babs shel dkar ba thugs rje dpal bzang / rtsom pa'i bka' babs rtse thang pa bsod nams rgyal
mtshan/ btsun pa'i bka' babs gung thang pa ma ti bi dza ya dm: blo gros rnam rgyal/ srid pa las grol ba'i bka' babs rgyal khams kyi spong ba pa yon tan seng ge/ mos gus
kyi bka' babs sku zhang 'jam dbyangs chos rje/ rgyud rdo rje phreng ba'i bka' babs rtse thang pa mkhan chen kun dga' rgyal mtshan/ gar gyi bka' babs bo dong pa dar ma
seng ge/ sde snod gsum gyi bka' babs shel dkar ba dpal ldan sangs rgyas/ rgyud sde bzhi'i bka' babs stag lung thang pa bka' drug pa ngag dbang grags pa/ rtogs pa'i bka' babs
rang dbon glang 'khor ba ngag dbang rgyal mtshan/ bstan pa yongs rdzogs kyi bka' babs shel dkar ba 'jam dpal grags pa dang nyer gsum mo//'khon gyi gdung rgyud gsum ni/
bdag po grags pa blo gros/ grags pa rdo rje/ theg chen pa'i dbon po bde legs bkra shis pa gsum mo//

sngags 'chang ba'i khyu mchog gcig pu ni/ rdo rje 'dzin pa kun dga' rgyal mtshan no//nyi ma dang zla ba ltar grags pa gnyis ni/ mkhas grub dge legs dpal bzang po dang / spang
lo'i [dpang] sku skyer grags pa blo gros brtan pa gnyis so//'jig rten gyi mig gsum ni/ e'i lo tsA ba bsod nams bzang po/ lo tsA ba rdo rje rgyal mtshan/ lo tsA ba thugs
rje dpal te gsum mo//phyogs las rnam rgyal gyi mkhas pa drug ni/ bo dong stag sde pa dol pa rgyal mtshan grags/ spyi bo lhas kyi mkhan po bshes gnyen nyi ma/ rtse thang
pa chos kyi grags pa/ gsang phu ba bka' bcu pa padma bzang po/ snar thang pa dge 'dun grub pa/ shangs chos 'khor sgang pa'i mkhan chen bka' bcu pa shes rab rin chen te drug//mdo
sngags yongs rdzogs bcu ni/ bo dong rta ra'i chen po rin chen chos bzang ba/ dol pa rgyal bzang / bo dong grang mo chei rgyal grags/ grang mo che'i chen po sher
grags/ stag sde pa sher dpal/ sgro smon can gyi bla ma kun dpal/ bo dong rta ra'i chen po 'jam dkar/ bo dong grang mo che'i chen po seng ge rgyal mtshan/ slob dpon chos kyi
nyi ma/ gsang phu rong chung shes rab dpal/ dka' bcu pa ratna shrI/ rje'i dbon po shel dkar mkhan chen rje btsun pa/ ngam rings rab 'byams pa sangs rgyas seng ge ste bcu'o//
(gsum lhag)kha che bsod snyom pa'i gdan sa pa gnyis ni/ tshogs chen po'i mkhan po

don grub dpal 'byor dang / dge 'dun sgang pa'i mkhan po seng ge dpal gnyis so//gtsug rgyan bcu drug ni dam pa rgya gar gyi gdan sa pa glang 'khor chos rje kun dga' rgyal mtshan/
pan chen 'bum phrag gsum pa'i gdan sa pa mkhan chen nam mkha' rin chen/ yang de'i mkhan po nyid kyi dbon po bshes gnyen blo gros rgyal mtshan/ ngam rings mkhan chen
bsod nams skyabs/ yang de'i mkhan po dkon khang pa nyi ma/ mngon dga'i chos dpon 'jam dbyangs kun legs/ de'i mkhan po rgyal mtshan blo gros/ nyang stod bde chen gyi mkhan
po dkon mchog bzang po/ byams chen gyi mkhan po sku skye/ 'dzim pa'i mkhan po bkra shis rin chen/ mkhan chen lha'i rgyal po/ 'dus pa 'bring gi rtsom yig pa nam mkha' rgyal
mtshan/ 'phags pa nam snying / 'dar mkhan chen bde gshegs rgyal mtshan/ dge 'dun sgang pai mkhan po byang chub mchog ldan te bcu drug go//mdo rab 'byams pa bzhi ni/ gsang
phu go rab 'byams pa/ shel dkar ba yon tan rgya mtsho/ byams chen rab 'byams pa sangs rgyas 'phel/ mnga' ris pa nam mkha' bsod nams dang bzhi'o//sngags rams pa gnyis
ni/ shab lhun rtse ba kun mkhyen 'phags 'od dang / rmog lcog pa'i gdan sa ba sangs rgyas dpal gnyis so//sgrub pa'i rgyal mtshan 'dzin pa bzhi ni/ jo gdan ras chen gzhon
nu dpal/ chos rje brtson 'grus rgyal mtshan/ la phyi ba nam mkha' rgyal mtshan/

grub pa'i rgyal mo bsod nams 'bum dang bzhi'o//sngags 'chang drag po gnyis ni/ ngam rings kyi A nanata dang / gung thang gi bla chen chos dpal bzang po/dka' bcu stong phrag
ni bsod nams blo gros sogs so//dka' bcu stong phrag zung ni/ mu srad dka' bzhi pa sogs so//phar tshad khri phrag brgal ba ni/ de dus kyi bshes gnyen phal che ba'o//sgrub
chen lnga bcu ni/ rnal 'byor pa rdo rje phag mo sogs so//des dpang lo chen po'i/ bo dong e'i gdan seng ge'i khri la 'khod pa yin la/ de'i snag gi dbon po pan chen 'di nyid
do/ dbon rgyud de dag gis rim par bzung zhing bo dong pa zhes snyan par grags so//des na lo 'di ni pan chen 'di byon pa'i sbrul nas brgya dang brgyad cu rtsa brgyad yin
la/ pan chen 'di/ dpal ldan sa skya pa'i bstan 'dzin kun dga' rnam gnyis las/ lo bdun gyis bgres shing rong ston chen po las lo bco brgyad kyis gzhon no/ mnga' ris bla
chen chos dpal bzang po lcags mo phag lo ba ste/ pan chen 'di nyid las lo lngas bgres/ A nan ta pa chu pho byi lo pa ste pan chen 'di bas lo bzhis bgres pa tsam yin no/ pan
chen 'dis don bdun bzhugs/sum stong lnga brgya dang bcu 'das pa'i bcu gcig pa shing mo glang (sa pho rta) spyi lo 1378la/ sum stong lnga brgya dang bcu bzhi 'das pa'i
bco lnga pa

chu pho khyi spyi lo 1382 la dpal ldan sa skya'i bstan 'dzin kun dga' rnam gnyis byon// (skabs 'di'i 'khrungs lo'i tshig 'gros la gzhigs na kun dga' bzang po sngon dang kun
dga' rgyal mtshan rjes la byon par ngos 'dzin dgos 'dra yang / ngor chen kun dga' bzang po 'di nyid byi ba lor sku 'das pa dang / gsham du mus chen gyi lo rgyus skabs mus
chen las dgung lo drug gis bgres pa sku 'das pa'i lo de yang me byi lo yin pa gsal por bkod pa des na chu khyi spyi lo 1382 lor bltams/ dgung lo don lnga pa me byi spyi
o 1456 lor sku 'das pa kha tshon bcad chog pas thog mar kun dga' rgyal mtshan dang / de rjes ngor chen kun dga' bzang po bltams par ngos 'dzin dgos 'dra ba da dung dpyad
par 'tshal/ spe sgrig pas)unauditedde yang rdo rje 'chang kun dga' bzang po ni/ sa skya tshogs kyi nye gnas dpon tshang grums yon tan gyi sras su bltams/ lo dgu pa la/ shar
pa ye shes rgyal mtshan gyis mkhan po/ sa bzang 'phags pa gzhon nu blo gros kyis slob dpon mdzad de tshigs snga ma gnyis nod/ de nas bzung ste/ lo nyi shu rtsa lnga bzhes
kyi bar du gtso cher shar chen po'i zhabs pad bsten te rgyud man ngag zab chos blangs/ shar chen pas mkhan po/ mkhan chen blo gros dpal bas las slob/ sa bzang 'phags
pas gsangs ton bgyis te bsnyen par rdzogs par mdzad/ rdor dkar gdan gcig kho na mdzad cing nyes rdung gi dris mas dben/ gzhan yang sa bzang 'phags pa gzhon nu blo gros la
rdo rje 'phreng ba sogs rgyud sde'i bshad srol mang du gsan/ mkhan chen g.yag pa la rnam rig sogs rigs pa'i gsang tshig gnad du dril ba gsan/

sa skya sgo rum gyi rje btsun gong ma'i gsung rab la lo gsum gyi bar du gzigs rtog nan tan du mdzad pas/ chos spyi dang khyad par dpal dan sa skya pa'i zab don gyi gnad la
phyin ci ma log pa'i go ba phul byung bsnyes/ chos rje dpal ldan tshul khrims pa la kye rdor man ngag lugs kyi bka' gsan pas/ dpal ldan sa skya pa'i bstan pa'i 'jug sgo thog
ma yin zhes mi 'phrog pai dad pa thong / dgung lo nyer lnga pa'i tshe shar chen pa zhi bar gshegs te/ gsung ngag rin po che'i bdud rtsi sngar ma gsol bas/ thugs kyi 'dun
pa cher g.yos te/ shangs chos khor sgang du lo chen skyabs mchog drung du lhags pa na/ mdo rgyud zab rgyas kyi chos mang dag dang snang gsum gyi khrid rim tsam las thugs
kyi re ba ma rdzogs pa na/ dus de'i tshe mtshan gyi 'od gsal chen po'i ngang las/ bla ma kun dga' bzang po lam 'bras zhu na 'di na yar byon zer ba gcig byung bas de na
phar byon pas/ ri 'bor gcig na/ dang ra sgo byang bstan rtsig pa khrol le ba gcig gi nang / khang pa sgo shar bstan gcig gi skas la 'dzegs byon pas/ skas mgo nas dge bshes
sha rtsi smug po byas pa gcig gis spos sna byas byon pas/ tshoms kha lhor bstan gcig na bla ma sku bgres se ba ber thul mnab pa gcig dang mjal te zag med kyi dga' ba
chen po myong ba gcig byung / phyis dpal ldan sa skyar byon/ gsung ngag gi rtsad bcad pas chos rje dpal ldan tshul khrims dpal la gsung ngag yongs rdzogs kyi slob ma'i gtso
bo gsum gyi shar chen pa ni zhi bar gshegs/ mi nyag rin rdor ni mdo khams la bzhud/ grub chen buddha nyid 'os su gzigs te/ dgung lo nyer bdun pa sa pho byi lo zhig dgon
du byon pas/ 'od gsal du ji ltar shar

ba de mngon sum du gyur pas/ mos gus kyis bsam pa tshims te lus nyams mnan gyis mi bzod pa cher skyes/ byi ba dang glang gi lo de nyid du gdan phab/ stag lo chos rje buddha/
sa skya dang sa bzang gnyis su chos 'khor bskor ba'i tshe'ang zhabs pad la btud de/ gsung ngag gi bdud rtsi sogs snying bcud la tshim par rol/ dgung lo zhe brgyad yan la
sa skya/ sa bzang sogs gnas nges med du/ gsung ngag sogs zab rgyas kyis dga' ston so sor spel/ de nas gnas kyi brtag pa mdzad pa na/ e wam chos ldan gyi ri khrod de 'od
gsal la gsal por shar gang na yod ma nges la/ khyod kyi dgon pa don grub kyis ston pa yod zer ba 'od gsal la shar/ phyis nyag brel don grub zer bas/ gnas de'i yon tan bsngags
pas/ dgung lo zhe brgyad pa sa mo bya la e wam chos ldan gyi dgon pa chen po btab/ dpal ldan sa skya pa'i rgyud man ngag dang / rgyud sde bzhi'i bstan pa spyi khyab
dang / khyad par bya spyod kyi bstan pa la/ rje 'di kho na bka' drin che ba yin no//rje 'di nyid kyis dbang khrid gdams pa'i sgo bye ba phrag brgya phye/ gsung ngag rin
po che lam 'bras tshar gsum gyis lhag pa'i bcu phrag brgyad gnang / bsnyen par rdzogs pa khri ral pa can gyis mkhan po mdzad/ dge 'dun gyi sde gsar btsugs kyang / glo bor
dge 'dun stong phrag 'du ba'i chos sde/ chu 'dus su lnga brgya 'du ba/ steng khyebs su nyis brgya 'du ba/ gu ger brgya phrag sogs dang / e wam chos ldan du gsung ngag pa
stong phrag 'du ba sogs su bshad sgrub kyi bstan pa dar rgyas mdzad/mthar don lnga pa byi lo sa zla'i nyer lnga la gshegs/ zla ba tshes 'phral rje mus chen gyis gsung ngag
btsugs/ phyi nang gi rten bzhengs

pa sogs mdzad do//sngags kyi bstan pa spel ba'i slob ma'i grangs kyang / bu ston rin po che dang rje 'di gnyis las lhag pa med pas bgrang bar mi spobs kyang / gtso bo bsdu
na/ bstan 'dzin gyi skyes bu chen po bcu ni/ sems dpa' chen po gzhon nu rgyal mchog/ smar khams pa grags pa bzang po/ chos rje gzhon nu seng ge/ byams chen rab 'byams pa
sangs rgyas 'phel/ pan chen shAkya mchog ldan/ kun mkhyen go rab 'byams pa bsod nams seng ge/ pan chen 'bum phrag gsum pa/ 'jam dbyangs kun dga' chos bzang / thugs sras kyi
gtso bo sems dpa' chen po dkon mchog rgyal mtshan (gcig chad)/gzhan yang gung ru shes rab bzang po/ nyag bre rgyun sgul ba pan chen grags pa rgyal mtshan/ dpal gyi rgyal
mtshan/ kun mkhyen dga' gdong pa/ dmar ston rgyal mtshan 'od zer/ bzod chen phyogs as rnam rgyal sogs so//bstan 'dzin dam pa kun dga' rgyal mtshan ni/ lo tsA ba zhang
ye shes sde sogs byon pa'i rigs rgyud/ dbon po nor 'phel gyi sras su/ dpal ldan sa skya'i mthong smon bla brang du chu pho byi [khyi] lo de nyid la byon/ lo lnga pa la bo
dong phyogs las rnam rgyal las dge bsnyen nod/ bcu pa la shar pa ye shes rgyal mtshan la dge tshul nod/ kun dga' rgyal mtshan zhes btags/ nyi shu pa la theg chen chos rjes
mkhan po dang / shar yes slob dpon mdzad de bsnyen par rdzogs/ tshad ma rigs gter rtsa 'grel la shin tu byang bas/

mtshan 'jam dbyangs grags pa'i dpal zhes theg chen pas gsol bar mdzad/ bo dong er bla ma kun dga' bzang po lo bdun tsam bsten/ tshad ma sogs la sbyong bshad mdzad/ lo bcu gsum
pa la gdan sa chen por grwa skor mdzad/ mkhan chen g.yag pa la phar phyin Tika chen po rtsom pa'i rtsom yig pa mdzad de/ Tika chen brtsams pa dang / yi ger 'bri ba/ thugs
la zin pa dang gsum dus mnyam du byung bas/ phar phyin legs par mkhyen/ de'i tshe mkhan chen pa bar skabs ngal gso ba'i ched du gnal cung zad mdzad de/ sad res kyi da
len yang kho bos dga' ldan du phyin/ byams pa dang mjal zhes yang yang gsung ba yin zer/ theg chen chos rje'i drung du gsung ngag sogs zab rgyas kyi gdams pa nod/ zhang
bla chen kun rgyal/ sa bzang pa gzhon nu blo gros/ bla ma dpal ldan don grub sogs las rgyud man ngag mang du gsan/ phyis byang nas 'jam dbyangs nam mkha' rin chen gyis spyan
drangs te/ dpal ldan sa skya'i zab chos mang po sgo phye/ dpal ngam rings kyi chos sde dang / ya ga chos sdings zhes grags pa/ nor bu gling pa'i grwa tshang gi 'dzin
skyong yang gnang / yos lor ngam rings su mgon khang bzhengs dus/ lha khang ka gnyis ma la logs bris skya ris ja sbyor gcig gi ngo la gnang / blo bzang dkar mor grags pa'i
grub chen blo gros bzang po la/ gsung ngag sa lugs dang / zha lugs sogs gsan pas thugs skyed thon par byung / grub chen des kyang / bde mchog sogs zab rgyas kyi gdams
pa zhus/ mtshan gyi 'od gsal chen po las/ rje btsun gong ma lnga'i zhal gzigs te/ rgyal ba'i mdun na rgyal sras sbyin pa dpal// zhes sogs/ sho lo ka lngas bstod

cing phyag 'tshal ba/ 'od gsal las bzhengs pa'i tshe yang gsal bar dran/ deng sang ya ga chos ldings na yang rgyun du 'don par mdzad do/ mdor na 'chad rtsod rtsom gsum gyi
sgo nas [bstan pa] ches cher gsal bar mdzad de/ nga lam 'bras pa mkhas pa yin/ ni gu ba rgod po yin/ sbyor drug pa nyams myong can zhes gsung ba yin zer ro/ slob ma'i mchog
kyang sngags 'char A nan ta pa/ bdag chen dpal ldan chos skyong / sems dpa' gzhon nu rgyal mchog mkhas grub dge legs dpal bzang po la sogs pa mang du byon te/ slar yang
lo re lnga pa me pho 'brug (stag) gi lo khrums zla ba'i nyer brgyad la gshegs so/ A nan ta pa chu pho byi lo la rje btsun kun rgyal ba lo bcus bgres brgyad cu rtsa gsum
bzhugs/ mkhas pa dge bzang sa mo glang A nan ta pa las lo nyer gsum gyis bgres te re gcig bzhugs/ mnyam med dpal ldan chos skyong lcags pho stag lo pa rje kun rgyal las
so brgyad kyis gzhon lo zhe gsum bzhugs 'dug go/'das lo nas sum stong lnga brgya dang nyi shu 'das pa'i nyer gcig pa sa pho 'brug spyi lo 13889/ mus stod gling skyar mus
chen dkon mchog rgyal mtshan byon/ dgung lo dgu pa la/ dbang 'od pas mkhan po mdzad de rab tu byung / bco lnga par gle lung mkhan po kun smon dang / zur chos pa byang seng
gnyis la phar phyin spyod 'jug sogs sbyangs/ bco brgyad pa la bshad ston mdzad/ nyi shu pa la nam mkha'i rnal 'byor la gcod khrid gsan/ nyer gcig pa la ngam rings su/ blo
gros rgyal mtshan pa dang / sang lo pa'i drung du phar phyin

sogs sbyangs/ lo gsum nas der grwa skor mdzad/ nyer bzhi pa la lhor/ mkhas mchog thugs rje dpal ba'i drung du phar phyin gyi dka' gnad la dpyad/ sa skyar grwa skor mdzad/ nyer
lnga pa la shel dkar du mkhas pa g.yag pa dang mjal/ lho'i nags 'dabs khu lung du zla ba gnyis/ ngam rings su zla ba gnyis/ tsha snang zla ba gnyis te zla ba drug bsten
phar phyin gyi gnad zab mo nyams su myong / nyer bdun pa la g.yag pa mkha' spyod du bzhud/ nyer brgyad pa la mu gu lung du sems dpa' chen po gzhon nu rgyal mchog gnyis
lo bdun bsten/ tshad ma 'u yug pa'i rigs mdzod chen po sogs la sbyangs/ so gnyis pa la ngam rings su chos rje rong chen pa la phar tshad kyi gnad zab mo gsan/ so bzhi pa
la byang du bka' lnga pa dpal 'byor shes rab la dbu ma red mda' pa'i lung gsan/ so lnga pa stag lor lha sar skor ba 'bum ther mdzad/ yar lam nub chos lung du gangs chen
kun dga' dpal las bsnyen par rdzogs/ so brgyad pa 'brug lo dpal ldan sa skyar/ rje ngor pa'i drung du bde dgyes kyi lam zab mo gsan thugs yid gcig tu 'dres/ so dgu pa sbrul
lor theg chen chos rje gshegs/ der dpon slob kyis brtag gnyis bshad pa dang sbyor drug gi gnad zab mo la nyams len mdzad/ bzhi bcu rta lor dpal ldan sa skya der gsung
ngag rin po che'i zab don nyams su myong / slar yang zhe gnyis pa sa spre lo nas zla ba bdun du gsung ngag rin po che'i zab mthil phyin par gsan/ zhe gnyis pa sa mo bya nas
ngor dgon gsar 'debs pa'i mkhar las dang / zab don nyams len zung 'jug tu mdzad cing / rje 'dis de'i tshe brtag gnyis rnam bshad kyi dga' ston legs par skyed/ de

nas bzung ste rje 'di'i re brgyad dang / rje ngor chen don bzhi bzhes pa'i bar ngor dang mus su byon res kyis/ rgyud man ngag gi bstan pa'i me ro sor chud par mdzad/ zhe dgu
pa 'brug lor lha gong du kye rdo rje'i bsnyen pa zla ba bcu gsum du 'bum phrag bcu gcig gnang / nga dgu pa stag lor/ rje ngor pa nub chos lung du phebs/ rje 'di la/ ngor
du lam 'bras 'dus pa'i tshogs la bdag med ma'i dbang bka' dang 'khor 'das dbyer med kyi rten 'brel zab mo sgrigs shig gsung ba ltar rten 'brel bsgrigs/ rje 'di'i re dgu
pa/ rje ngor chen don lnga pa me pho byi lo sa ga zla ba'i nyer bzhi la ngor gyi gdan seng ge'i khri la 'khod/ lo de la rje rdo rje 'chang dag pa'i dbyings su gshegs/ de
nas byi glang stag gsum 'dzin skyong gi khur bzhes gnang / don gnyis pa stag lo rin spungs nor bzang la bde mchog sogs kyi dbang gnang / yar lam mus su ya ma'i dgon pa btab/
don gsum pa 'brug lor mus bstan 'dzin phug tu bde mchog gi bsnyen pa gnang / ston ta'i si tu rnam rgyal grags pa yab sras la bde kyes kyi dbang gnang / don bzhi pa sbrul
lor ngamngar rings su 'dus tshogs la gsung ngag dang blo sbyong sogs kyi dga' ston gnang / don lnga pa rta lor rgyam pa ngor gyi gdan khrir bzhag don bdun pa sprel lor
bsam gtanbstan 'dzin phug tu bdud rtsi ril bu bsgrubs/ 'od gsal chen po'i ngang du rnal 'byor dbang phyug zhal gzigs/ brgyad cu rtsa gnyis pa smin drug zla ba'i tshes
brgyad la mus bstan 'dzin phug tu dag pa'i zhing du gshegs/ bstan 'dzin kyi bu slob bkrang bar mi bgrod kyang / gsung ngag

bshad kyi bka' babs ni bdag chen rdo rje 'chang ma ti hAtstsha shrI bha dra kho na'o/ sum stong lnga brgya dang nyi shu rtsa gsum 'das pa'i rtsa bzhi pa lcags mo lug spyi lo
1391thams cad mkhyen pa dge 'dun grub dpal ldan sa skya'i gung ru ba zhes pa'i 'brog gnas su byon/ 'brog ma tshugs par kha yul chags te rdzi bo sogs kyang mdzad/ lo bco
lnga pa la dpal ldan snar thang gi gdan sa bcu bzhi pa grub pa shes rab las rab tu byung ste/ thos bsam gyi gzhi btsugs/ nyi shu pa la snar thang gi gtsug lag khang du grub
pa shes rab de nyid las bsnyen par rdzogs/ nyer lnga pa shing mo lug lor dbus la byon te/ khra 'brug tu sems dpa' chen po kun bzang la dbu tshad/ thang po cher rong ston
shAkya rgyal mtshan la phar phyin gsan/ bkra shis rdo khar rje btsun tsong kha pa chen po dang mjal te/ grangs nges rnam 'byed sogs gsan/ gsang pur shes seng la phar
tshad sogs gsan/ gro sar dmar ston dpal ldan rin chen dang rgya mtsho rin chen gnyis la 'dul ba gsan te/ me pho rta'i bar lo bcu gnyis dbus su bzhugs/ me pho rta la gtsang
la byon/ bang chen sogs su 'chad nyan mdzad/ bzhi bcu pa lcags pho khyi la 'jug pa'i rnam bshad mdzad/ zhe gcig phag lo la stod lho shel dkar sogs su chos dbyar bteg mkhas
grub dpal sangs rgyas dang bgro gleng mdzad/ padma chos sdings su bo dong phyogs las rnam rgyal la sgrol ma'i dbang sogs gsan/ zhe gsum pa chu mo glang la rtsa she'i
rnam bshad mdzad/ nyid kyi lnga bcu rtsa bdun pa me mo yos la bkra shis lhun po'i chos grwa chen po btab ste/ 'chad rtsod rtsom gsum gyis bstan pa rin po che gsal bar mdzad/
brgyad cu rtsa bzhi pa shing mo rta lo tshes brgyad la zhi

ba'i dbyings su gshegs so/sum stong lnga brgya dang lnga bcu rtsa drug 'das pa'i nga bdun pa shing pho 'brug spyi lo 1424lor mtshungs med rdo rje rgyal mtshan chag skyar skya'i
phu'i 'brog gseb tu byon/ theg chen chos rje don drug bzhes pa'i lo de yin/ 'di nyid byams chen rab 'byams pa las lo bcu gsum gyis gzhon/ paN shAka pa las bzhi dang
/ kun mkhyen go rams las lo lngas bgres/ zla ba gnyis nas mnga' ris gung thang du spyan drangs/ lo brgyad pa la glang 'khor ba manydzu shrI las rab byung mdzad/ dgu pa la/
sha ra ba'i dngos slob kun smon mdzes pa'i dpal gyis btab pa'i dgon pa mus srad kyi gdan seng ge'i khri la zhabs bsten/ lo gsum gyi bar du chos rje yon tan mgon po las
rta mgrin yang gsang sogs gsan/ bcu gcig pa shing pho stag lor/ gung thang gi chos grags/ bla chen chos dpal bzang po lo re bzhi bzhes pa'i tshe zhabs pad bsten/ lo drug
gi bar du rgyud gsum gyi gsan stong sogs dpal ldan sa skya'i gsung rab dri med pa thugs la smin/ lo bco brgyad pa lcags mo bya lor/ dpal ngam rings kyi chos grwar rdo rje
'chang A nan ta ma ti lo bdun cu pa zhig dang / mnyam med dpal ldan chos skyong gi lo so gnyis pa zhig gi zhabs la gtugs te/ A nan ta pa las/ lo nag dril gsum/ 'jigs byed
rwa lugs/ phag mo skor gsum/ chos skyong gi man ngag sogs dang / bdag chen dpal chos drung du rgyud gsum las byung ba'i dbang bka' bcu bdun sogs dang / bde kyes kyi bka'
du ma gsan/ bcu dgu pa la sems dpa' chen po gzhon nu rgyal mchog pas mkhan po dang / nam mkha' lhun bzang pas slob dpon mdzad

de/ bsnyen par rdzogs zer/ nyer gcig pa la gung thang gi dpal ri 'dabs kyi dgon par sems dpa' chen po rgyal mtshan dkon mchog lo nga bdun pa zhig gi drung du/ gsung ngag lam
skor dang bcas pa dang / gsang 'dus mi bskyod lugs kyi dbang bka' 'gos lugs dang / bshad bka' bo dong lugs dang / nag khrid dmar khrid sogs nod/ bzhi bcu pa la gung thang
gi chos grwar shAkya bha dra lo gya brgyad pa zhig la/ dpal ldan sa skya pa'i dbang bshad man ngag mang du nod/ zhe lnga pa la mus srad kyi bstan 'dzin gling du rin chen
chos sde legs pa lo don gnyis lon pa zhig la/ gur si sbyong rgyud sogs kyi dbang bshad man ngag mang du gsan/ bo dong phyogs las rnam rgyal dang / bde chen rnam rgyal
grags bzang la dus 'khor dbang sogs gsan/ zhe dgu pa la dpal ldan sa skyar gdan phebs/ thog mar sa skya sman grong du/ zhi khro sogs rnying ma'i chos 'khor mang du bskor/
de nas nyi thog dang zhe dgon sogs su bzhugs/ de nas grang mo che pa'i brgya dpon chos rje kun bsam pas/ bla ma mnyam med pa dang / chos rje gzungs pa nas brgyud pa'i chos
rgyud dri ma med pa bzhugs par dgongs nas bla brang che mor spyan drangs gdan phab ste/ dgung lo lnga bcu pa nas zhi bar gshegs kyi bar gnas de nyid du zab don nyams bzhes
dang 'chad rtsod rtsom gsum gyis bstan pa rin po che gsal bar mdzad/ de yang rtsom ni rgyud man ngag lag len/ spyi 'gro gsal byed de gsal byed rnam bzhi/ bla ma 'phags
pa/ bla ma dam pa/ phyag len/ bka' sgrub ste sgrub pa rnam bzhi/ bir srungs 'khrul sel sogs 'khrul sel rnam

bzhi dang / chu rgyun rnam bzhi sogs bsam gyis mi khyab pa mdzad/ thugs sras bstan 'dzin byon tshul yang / snga tshar la gnag tshar ba/ ba 'brog rdor gling gi gdan sa ba 'jam
dbyangs bsod nams rgyal mtshan/ chos rje blo gros rgyal mtshan/ rje nyid kyi gcung rtogs ldan blo gros bzang po/ de nyid kyi sku zhang dka' bcu pa dkon mchog bzang po/
chen po rin chen rgyal mtshan/ de nyid kyi dbon po si ra ba nam mkha' rin chen dang drug bar tshar la/ byang pa bdag chen bsod nams rgyal mtshan/ me nyag chos grags/ 'dzam
bsod nams rgyal mtshan/ grang mo che'i mkhan po kun bsam/ bo dong bka' bcu pa chos rin/ jo nang pa chos skyong / shangs pa kun dga' dpal ldan dang bdun/phyi tshar la/
bdag chen rgya gar ba shes rab rgyal mtshan/ bdag po bsod nams rgyal mtshan/ rje rin po che byams pa dkon mchog dpal/ 'dzim pa kun dga' snying po/ nyid kyi dbon po kun rin/
grang mo che'i gdan sa ba nam mkha' dpal/ sdom btson shes rab rin chen/ rab 'byams pa lha dbang / rgyud man ngag gnyi ka tshar ba'i sa dkar ba/ mus chen rnam rgyal bzang
po dang bcu'o/ rje 'di nyid rigs kyang phun sum tshogs pa gtsang gi rigs yin zhing / sngar dar gyi tshe/ rgya nag nas jo bo shAkya mu ne spyan 'dren pa'i gyad pa mi bzhi'i
ya gcig gi brgyud pa yin la/ 'di rigs las byon pa yang sad mi bdun gyi gtsang de wa intra rakSha zhes bya ba dang / phyi dar gyi rtsa ba g.yo dmar gtsang gsum gyi gtsang
rab gsal zhes bya ba dang / de rjes gtsang ban

rdor mo zhes bya ba rnying ma'i grub thob chen po dang / de nas rnam grol ba kun rin zhes bya ba sgyu 'phrul sde brgyad sogs la mnga' bsnyes pa'i mkhas grub chen po sogs mang
du byon no/ thug dam gyi rim pa yang / tho rengs lam zab bir srungs thun mong min pa/ de nas mchod gtor rgyas pa dang 'brel ba'i lam yab la brten pa'i lam dus rgyas pa/
de nas dkar chab bzhi dang / rdo rje mkha' 'gro'i sbyin sreg de nas gsol ba/ de nas mchod gtor 'brang dang 'brel ba'i lam dus 'bring po/ de nas yul dang / gur regs sdus/
sam Ta'i mtshon bya can man ngag lung la brten pa'i lam dus rgyas 'bring bsdus gsum/ de nas gung tshigs/ de nas zab tshang mchad pa dang rtsom pa sogs mdzad/ de nas mchod
gtor rgyas pa lam dus rgyas pa/ sgrub pa lung sbyin gyi nyams bzhes sogs mdzad do/ mdor na rang gzhan gyi don mthar phyin te don lnga pa nyer bzhi la dag pa'i dbyings
su dpal ldan sa skya'i grang mo che de nyid du gshegs so/sum stong lnga brgya dang zhe gsum 'das pa'i zhe bzhi pa lcags mo yos spyi lo 1411lor/ bstan pa'i gsal byed byams
chen rab 'byams pa rong gi snar rdo spe zhes par byon/ lo bdun pa la chos 'khor sgang du seng ge rgyal mtshan las rab tu byung / bcu gsum pa %sum la %gsang phu ne'u thog
tu phyag phebs/ shangs ston rin chen grub pa la gsan pa mdzad cing / bcu bzhi pa la mngon dga'i chos grwar dka' ba'i grwa skor gnang bas skyog po dka' bzhi par grags/ bco
brgyad par rtse thang mnyam sogs

su dka' bcu'i grwa skor gnang zhing / gsung phu'i chos lung spyi khang bzhugs sa mdzad pas chos lung dka' bcu pa zhes grags/ bcu dgu pa la mkhyen rab dbang phyug gi grwa sar
phyag phebs/ lo bcu bzhugs te/ nyi shu rtsa brgyad pa la po ti bzhi bcu rtsa lngas thog drangs pa'i gzhung lugs rab 'byams la/ dpal ldan sa skyar bshad pa'i dga' ston spel
bas byams chen rab 'byams pa zhes grags/gzhan yang rong ston smra ba'i seng ge/ sems dpa' chen po gzhon nu rgyal mchog rong chung sher dpal sogs la mdo phyogs kyi gsan
pa rgya cher mdzad/ e waM chos ldan du rdo rje 'chang gis mkhan po/ rje 'khor lo ldom pas las gsang / mkhas pa gzhon seng gis dus go bar mdzad de bsnyen par rdzogs/ mkhan
slob gnyis las gsung ngag rin po ches gtsos pa'i bde dgyes gsang gsum gyi rgyud man ngag gi bcud chen po blangs/ de nas 'di ltar dgongs te/ dben pa'i bdud rtsis nyin mtshan
'da' ba rje mi la lta bu'am/ 'dus pa'i tshogs la rna ba'i bdud rtsis nyin mtshan 'da' ba rje blo ldan shes rab lta bu gang yang rung ba'i rnam thar la zhugs par bya
yi/ gzhan ni bdag gi cha ma yin no/ 'on kyang de gnyis gang zhig bstan pa la phan par lung bstan du gsol zhes bla ma dkon mchog dpang du gsol ba'i brtag pa mdzad pa na/
'od gsal gyi ngang der/ rgyal gyi shrI yin zer ba'i rir/ lung gi chos po ti brag ri gtams pa pha mtha' mngon sum zhig gi brda don bsam pas 'chad pa'i sgra dbyangs bstan 'gro'i
dpal du dgongs te/ thog mar nA lendra'i chos grwar 'dus pa'i tshogs ha cang mi mang

ba zhig la 'chad pa'i bdud rtsi spel/ slar sum cu rtsa brgyad pa 'brug gi lo la kha reg bod 'brug tu bstan pa'i gzhi btsugs/ 'chad nyan 'brug gi sgra ltar mtho bas/ rong ston
chen po'i zhal gyi bdud rtsi las/ 'brug gsum 'dzoms pas gangs can 'dir snyan grags kyis khyab par 'gyur zhes lung bstan/ slar nyid kyi so dgu pa sa mo sbrul gyi zla ba
dang po la 'dus pa'i tshogs brgya phrag gnyis dang bcas sa yi bdag po rin spungs nor bu bzang pos mthun pa'i rkyen sbyar te 'bras yul skyed tshal du 'chad rtsod rtsom gsum
gyis rgyal ba'i bstan pa nyin mo ltar gsal bar byas pa yin no/ mdor na/ lo bco brgyad pa nas don lnga'i bar bstan pa'i bya ba 'chad rtsod kho nas dus 'da' bar byed/ lo
lnga bcu rtsa brgyad du 'chad pa'i rgyun bsrings pa yin no/ /zhes grags te/ mthar don lnga pa shing mo sbrul snron zla ba'i tshes gcig la gshegs so/ slob ma'i mchog bstan
'dzin chen po bgrang bar mi bzod cing / skyed tshal nyid las mched pa'i grwa sa chen po yang thub bstan rnam par rgyal ba'i gling de las mched pa yangs pa can dang gnyis/
mnyan yod bya gshongs dang / chos 'khor lhun po/ gzha' ri dgon gsar ba rtsa ba nyid dang grwa sa chen po drug po 'di nyid kyis kyang 'dzam gling 'di mdzes par byas pa
ma yin nam/ bstan 'dzin gyi thugs sras mkhas grub bstan gsal/ rtse thang sangs rgyas lhun/ go rab 'byams pa/ 'bum phrag gsum pa/ byams pa chos don grub/ 'jam pa'i dbyangs
kun dga' chos bzang sogs so/ des na shing pho byi lo 'di byams chen rab 'byams pa byon pa'i lcags mo yos nas brgya

dang lnga bcu rtsa bzhi pa yin no/ sum stong lnga brgya dang drug cu 'das pa'i re gcig pa sa pho sprel spyi lo 1428 lor paN chen shAkya mchog ldan gsang phu'i bar tshigs zhes
par byon/ lo brgyad pa'i tshe rong ston chen po skyor mo lung du byon pa'i zhabs phyir bar ma rab tu byung ba'i mtshan shAkya mchog ldan dri med legs pa'i blor gsol/ bcu
pa la nA lendrar dge tshul du bsgrubs shing / de nas nyer gcig gi bar rong ston chen po'i zhal gyi bdud rtsi nyams su myong zhing / rgyan drug mchog gi gzhung la sbyangs/
nyer lnga'i tshe ngor du ngor chen/ brag dkar sems dpa' chen po/ mus chen gsum gyis mkhan po dang las gsang mdzad de bsnyen par rdzogs/ mkhan slob de gsum/ lcang lung
pa gzhon nu blo gros/ paN chen nags rin sogs las/ gsung ngag sbyor drug sogs zab rgyas kyi chos tshul nod/ lo bco lnga pa la gsang phu'i gnas sgo grwa tshang gi 'dzin bdag
gnang / phyis rje ngor pas bkas gnang ste/ dpal ldan sa skyar gzhung lugs brgya la bshad pa'i dga' ston dang / gau sgra las drangs pa'i gnas bstod dang nga brgyad ma sogs
mdzad/ rig gnas lnga la snyan pa'i grags pas khyab/ nyid kyi zhes gnyis pa sa mo glang la paN chen don yod dpal ba'i bkas bskul te/ gser mdog can du 'dus tshogs brgya
phrag bdun la 'chad rtsod rtsom gsum gyis bstan pa spel te/ dgun chos la mngon pa gong 'og dpyid chos la dbu ma/ dbyar chos la 'dul ba gtso bor 'doms par mdzad/ mnga' ris
su chos rgyal bkra shis mgon gyis dpon slob sum brgya tsam spyan drangs pa'i tshe/ kun mkhyen rdzong dkar ba sdom rigs la 'chad pa'i dbyangs

snyan sgrogs pa'i snyan pas mtshams sbyar te/ sdom pa gsum la dka' gnad dpyod pa'i dri ba brgya rtsa brgyad pa mdzad/ shar lam byang ngam rings su 'dus pa'i tshogs kyi bsu
ba bsnyen bkur sogs mdzad/ chos rgyal rnam rgyal grags pa la dus 'khor gyi dbang sogs gsan/ slar gser mdog can du dri lan gser gyi thur ma mdzad/ lar 'di'i dri lan gyi bstan
bcos bcu phrag gcig gi sgo nas kyang bstan pa dkar por bgyis pa lags so/yongs 'dzin bcu phrag bzhi la gsan pa rgya cher mdzad/ blo brtan bzhi pa dang de'i nye gnas blo
ldan pa'i drung du ka tsan snyan ngag sogs sbyangs shing / yongs rdzogs paNDi ta chen por 'gyur/ spyir rig gnas lnga dang / khyad par sgra rig dang / nang rig gi snying
po/ bka' bar mtha' dang / lugs gnyis kyi srol las byung ba'i rang stong gzhin stong gi lta ba'i gnad zab mo la 'di kho na bka' drin che ba yin/ zha lu mkhyen rab chos rjes
'od gsal gyi ngang las bstan 'dzin chen po rnams la gzigs pa stsal bas/ byams chen rab 'byams pa/ mtshan dus sgron me 'bar te phyogs bzhir po ti bkram ste gzigs rtog gnang
zhing mtha' bram gzugs kyis bskor ba zhig gzigs/ paN chen 'di ni sku'i ngo bo mi snang zhing / steng gi nam mkha' la gser gyi rdo rje gzi 'od 'bar ba dang / gtor ma
la me 'od 'bar ba gzigs pa de yang / lta ba zab mo mnga' ba'i mtshon byed do zhes grags so/ mnga' ris 'khor 'phral 'du khang rnying pa dang / phyis gsar pa/ mgon khang /
gos sku sogs bzhengs shing / bstan pa'i sbyin bdag gtsang che hor shAkya dang / sgar pa don yod rdo rje dang / seng ge rtse ba 'phags pa rab brtan sogs kyis mthun

pa'i rkyen sbyar bar mdzad cing zhabs kyi padmo la gtugs/ rtsom pa yang / tshad ma'i dka' 'grel spyi don che chung gnyis/ /rnam rig Tig chen gnyis te rnam pa lnga/ /gong ma'i
dka' 'grel 'og ma'i spyi don ched/ /phar phyin Ti ka lung snying spyo don gsum/ /rtsa 'jug Ta ka stong thun chen mo gsum/ /'dul ba'i dkar 'grel las brgya'i Ti ka dang
/ /so thar Ti ka gzhi gsum las chog sogs/ /bde gsang rnam bshad gser thur chos tshan sogs/ /rtsom pa'i rnam grangs brjod par mi nus so/ /de ltar mdzad pa mthar phyin te dgung
lo brgyad cu pa me mo yos gro kun zla ba'i tshes lnga la gshegs so/thugs sras bstan pa 'dzin pa ni/ de dus grwa tshang go bzhi nas 'chad nyan gnang ba'i shangs chen
pa/ lcang ra ba/ rdor rgyal ba/ blo bzang sogs bgrang ba'i mi lang ba byon no/ des na shing pho byi lo 'di paN shAka pa byon pa'i sa spre nas brgya dang so bdun pa lags so/
sum stong lnga brgya dang re gcig 'das pa'i re gnyis pa sa mo bya spyi lo 1429la mdo khams su go rab 'byams pa bsod nams seng ge byon/ ngor dgon gsar btab pa'i lo de yin/
paN shAka pa las lo gcig gis gzhon/ lo bcu pa la byang chub sems dpa' kun dga' 'bum las rab tu byung / de nas bcu dgu bzhes pa'i bar du mkhan po de dang / go rab 'byams
pa shes dpal la sogs bsten te/ gzhung lugs gsum gyis lhag pa'i bcu phrag gcig mgrin pa'i lam rgyu zhing rjen par mdzad de/ go rab 'byams pa zhes snga mo nyid nas rang
byon du grags/ nyi shu pa sa pho 'brug

lor/ go rams sher dpal gyis/ rab 'byams la sogs bshes gnyen brgya rtsa gcig /ces brgya 'bul gyi rnam grangs su mang du bkod pa'i dkyus kyi gtso bor byas te/ rong ston smra
ba'i seng ge dgung lo brgyad cu rtsa gnyis lon pa/ chos grwa nA lendra thebs nas lo bcu gsum lon pa de nyid la rong ston chen po'i gsung gi bcud myangs te lo gnyis lon pa
sbrul gyi lo la rong ston chen po dag pa'i zhing du bzhud pa nas/ lo de nyid la chos grwa chen po 'bras yul gsar thugs kyi dga' ston gsar pa la longs su spyod pa'i tshe
byams chen rab 'byams rje'i zhabs kyi padmor gtugs/ lo ngo lnga la mdo phyogs kyi gnad ma lus pa la sgro 'dogs bcad/ rang lo nyer lnga pa chu mo bya'i lor/ e waM chos ldan
du rdo rje 'chang kun dga' bzang po'i zhabs pad bsten/ nyer drug pa shing pho khyi lor rdo rje sems dpa' chen po dkon mchog rgyal mtshan/ sdom brtson sangs rgyas dpal bzang
po rnams kyis mkhan po dang las gsang mdzad de bsnyen par rdzogs/ mdor na bya lo nas me pho byi lo ngor chen zhi bar gshegs kyi bar lo ngo bzhi la/ gsung ngag sogs rgyud
man ngag gsan/ phyi lor ngor chen zhi bar gshegs na'ang / mus chen sogs mkhas pa du ma la/ gsung ngag sogs rgyud man ngag gi zab bcud blangs te lo ngo brgyad la rgyud
man ngag gi sgro 'dogs bcad/ rang lo so gnyis pa lcags pho 'brug lor mdo khams phyogs su gom zung 'phos te 'bras yul nyid du phyag phebs pa na/ rab 'byams chos rje'i thugs
rje'i lcags kyus bzung ste/ so gsum pa sbrul lo nas sprel lo'i bar lo bzhi tsam zhig 'bras yul nyid du zur nas 'chad pa'i dbyangs kyi blo ldan rnams yid gsol par byas/
kyai rdo rje'i gzhi bsnyen dang / sdom gsum gyi

Ti ka/ yum ston rab gsal sogs rtsom pa'i sgo yang phye/ slar mus chen nyid kyi thugs rje'i zhags pa drangs te/ mus su byon/ bya lor zab chos gsan pa dang / gsang 'dus rtsod
spong sogs mdzad/ so brgyad pa khyi lo rje mus chen chos rgyal rnam rgyal grags bzang gis/ byang ngam rings su spyan drangs te zhabs 'bring du bkod do/ blo gsal 'ga' la
legs bshad kyi skyes dang / kun rig rtsod spong / kye rdor rtsod spong sogs rtsom gyi me tog kha phye/ me pho khyi la de nyid kyi rgyal zla ba'i tshes bco lnga la blo gsal
don gnyer can bcu phrag bzhi dang bcas/ rin spungs nang so don grub rdo rje dpon slob kyis mthun pa'i rkyen sbyar te rta nag gser gling du chos kyi grwa btsugs/ khyi lo
de nas sbrul lo'i bar lo brgyad kyi ring la ha cang blo gsal mang ba min pa'i don gnyer can sha stag la 'chad pa'i dbyangs kyis ngal gsol/ nyid kyi zhe lnga pa chu mo sbrul
gyi lo de nyid la/ thub bstan rnam par rgyal ba'i gling chen po btab/ 'dus pa'i tshogs chen po la mdo sngags kyi dga' ston ngo mtshar rmad du byung bas spyir bstan pa'i
snying po/ khyad par sdom rigs kyi bstan pa rma med pa sor chud/ nyid lnga bcu rtsa lnga pa chu mo yos la e waM chos ldan gyi seng ge'i khri la zhabs sen bkod de/ me pho
rta'i bar lo bzhir rdo rje 'chang yab sras kyi dgongs pa rdzogs par mdzad/ rta lo de la yongs 'dzin dkon mchog 'phel rgyal tshab tu dbang bskur te/ slar yang rnam par
rgyal ba'i gling chen por phyag phebs/ skal ldan rnams la mdo sngags kyi bka 'a drin stsal/ slar re gcig sa mo bya'i lo/ dpal ldan sa skyar chos kyi dga' ston spel/ tshur
lam sngon mo rdzong du chos kyi dga' ston rtsol ba'i tshe cho 'khrul zla ba'i nyer

gcig la zhi bar gshegs so/ bstan pa 'dzin pa'i slob bu yang / kong ston dbang phyug grub pa/ mus rab 'byams pa thugs rje dpal bzang po/ dka' bcu smra ba bsod nams rgya mtsho
sogs bgrang bar mi bzod pa byon/ des na shing byi 'di paN chen 'di byon pa'i sa mo bya nas brgya dang so drug pa yin no/sum stong lnga brgya dang re lnga 'das pa'i re drug
pa chu mo glang spyi lo 1433la/ Biographical Sketch of 'Bum phrag gsum pargyal ba 'bum phrag gsum pa dang / 'jam dbyangs kun dga' chos bzang gnyis byon/ 'di paN chen
shAkya mchog ldan las lo lnga dang / kun mkhyen go rab 'byams pa las lo bzhis gzhon pa tsam mo/ de yang rje paN chen g.yas ru byang gi sa'i thig le/ 'jam gsar lha sdings
zhes grags pa'i 'dabs khang dmar brag khung du byon/ lo bdun pa'i tshe chos rgyal dkon mchog legs pas byams chen 'dzam gling rgyun gcug lag'ag khang dang bcas pa bzhengs/byams
phrug bdun brgya gsar du bsdus pa'i skabs su/ sems dpa' chen po gzhon nu rgyal mchog gis mkhan po mdzad nas rab tu byung / mdog chos 'khor sgang du paN chen sangs rgyas
seng ge/ byang sems blo gros rin chen/ dol phrug chos bzang rnams las/ gzhung lugs chen po la gsan pa rtsal (btsal ) dpal ldan sa skyar bka' bcu'i bshad pa legs par
rtsal/e waM chos ldan nas 'khyud de/ 'bras yul skyed tshal du kun mkhyen byams chen rab 'byams pa'i zhabs pad bsten/ rje 'di dang rtse thang sangs lhun/ zha lu dka' bcu pa
gsum la 'bum 'dzin pa'i bka' gnang phebs/ rje 'dis zla ba gcig la thugs smin/ tshig don gyi

bshad pas/ kun mkhyen chos rje 'dus tshogs dang bcas pa legs bshad bdud rtsi'i mchod pas mnyes te/ 'bum phrag gsum pa zhes mtshan gyi shis brjod snyan pa'i glu dbyangs su zlos/sgra
pa shes rin dang / shangs pa kun dga' dpal ldan la sgra ka tsan sogs rig gnas che chung la sbyangs pas paNDi ta zhes snyan par grags/ sum cu pa rta lo'o/ kun mkhyen
go rab 'byams pa zur 'chad ba'i skabs su/ byams chen chos rjes mkhan po/ go rams chen pos las slob/ zha lu ba dka' bcu pas dus go ba mdzad de/ 'jam dbyangs chos rje sogs
mang zhig dang mnyam du bsnyen par rdzogs/rta lo de nyid kyi dbyar chos la/ rtse thang sogs su gzhung lugs drug cu'i bshad pa'i dga' ston spel/so gcig pa lug'uga lo dgun
chos la dpal ngam rings su sher phyin stong phrag brgya pa la bshad pa'i srol chen po btod/ lug lor dbyar chos lho shel dkar du bshad pa'i chos sbyin rgyas par bstsal/
so gnyis pa sprel lor glo bo smon thang gi chos sder 'bum gyis gtsos pa'i gzhung lugs brgya la mkhas pa'i dga' ston bsgrubs/ chos rgyal a mgon drung du/ gdan du 'os pa'i
mtha' cad dang / 'bol grub dang / sum stan mnyel 'bol gyi khri la rim bzhin 'bul gyi glegs bam ka pa/ kha pa/ ga nga gnyis rnams mgrin pa'i dpal nas bkod pas/ rgyal blon
'bangs bcas ngo mtshar gyi dpal la bkod pas/ po ti lnga pa man chad gsung nas sgrogs pa dang / rgyal blon gyis thog drangs blon po lung gang gi skal ldan rnams la 'bum
gyi lung bshad pa'i dga' ston phyogs gcig tu gnang bas/ rgyal blon kun gyis zhabs sen spyi bor blangs shing 'dod rgu'i mchod pa rgya cher phul/so gsum pa bya lor shar lam
mus chen drung du

zab don gyi bdud rtsi zhus shing / skyed mos tshal du byams chen rab 'byams pa 'dus pa'i tshogs dang bcas pa la/ bsnyen cing bkur bas dges par mchod/ kun mkhyen go rams pasa
zur 'chad ma gnang nas lo gcig song ba/ nyid kyi so bzhi pa khyi lo/ 'jam dbyangs rje dang gnyis la zur gnas legs bshad spel ba'i 'os su bka' bstsal/ lo bcu gsum gyi bar
du blo gsal don gnyer nyis brgya skor la legs bshad kyis yid gsos par mdzad/ zhe bdun pa phag lor mi dge ba'i rkyen grogs su shar te/ blo gsal shes ldan brgya phrag gnyis
bdang bcas/ bsod nams kyi dpal la dbang sgyur ba'i sde dpon so sos mthun pa'i rkyen sbyar te/ gnas nges med du legs par bshad pa'i char phab/ de yang yul dbus kyi sman
ljongs su shar te phag byi glang gsum/ gtsang chu gru gsum du stag mos 'brug gsum/ yar 'brog tu sbrul lo/ rkyang 'dur du rta lo/ nor bu sgang rgyang gdong sogs su lug sprel
gnyis te/ lo bcu'i bar du gnas nges med du 'chad pa'i zlos gar ci yang bsgyur to/nyid kyi lnga bcu rtsa bdun pa sa mo bya'i lor/ gtsang stod bsod rgyal gyis mthun pa'i
rkyen sbyar te/ zla ba lnga pa'i tshes bzang po la dpal mnyan yod bya rgod gshongs kyi chos grwa chen po btab/ kun mkhyen go rams chen po gshegs pa'i lo de yin/ de'i phyi
lo nyid kyi nga brgyad pa khyi lor 'phags mchog klu sgrub rgyal tshab tu dbang skur te/lo bcu gsum du 'phags mchog rjes 'chad pa'i rgyun bzungs shing / paN chen chos rje
gnas nges med du skal par 'tshams pa la zab sngags kyi chos kyi 'khor lo bskor/ nyid kyi bdun cu pa chu pho khyi lo 'phags mchog dag pa'i dbyings su gshegs te/ slar nyid
kyis mnyan

yod du sngags kyi chos 'khor bskor/ phyi lo de la mnyan yod du bdag cag gi ston pa 'khor gnas brtan gyis bskor ba dri'i gtsug lag khang dang bcas pa bzhengs/ don gcig pa phag
lor rab gnas kyis mnga' gsol/ nyin kyi don gnyis su sleb pa/ mnyan yod thebs nas lo bcu drug pa shing pho byi lo dpyid zla ra ba'i nyer gcig la dag pa'i zhing du gshegs/
/rje 'di nyid kyis mdo sngags kyi chos gsan pa'i tshul yang rje ngor chen yab sras la sa skya ngor lugs/ bdag chen rgya gar ba dang rnal 'byor pa bstan 'dzin dpal sogs
la sa skya rdzong lugs/ bshes gnyen blo gros rgyal mtshan la rje btsun bo dong pa'i de nyid 'dus pa/ stag lung ngag dbang grags pa la dwags po bka' brgyud dang ras chung
snyan brgyud sogs/ mkhyen rab yon tan dpal 'byung la shangs pa dka' brgyud dang ri chos sogs/ ka tog nor bu bzang pola rdzogs pa chen po'i skor sogs/ rnal 'byor rdo rje'i
mtshan can la zhi byed sogs te/ ji ltar gsan pa de dag kyang gnas nges med du legs par dgongs pas dus 'das pa kho na lags shing / bshad sgrub kyi bstan pa ches cher gsal
bar mdzad/ khyad par rigs pa'i gnad zab mos blo gsal la nges pa bde blag tu skye ba la paN chen 'di'i 'phrin las kyi rgyun kho na bka' drin che ba yin no/thugs sras bstan
'dzin gyi bu slob kyang / thugs sras 'phags mchog klu sgrub/ ar ston [-] /blo gros rgya mtsho/ kun mkhyen lcags thang chos rje/ rgyal ba dkon mchog dpal ba/ lha byang
gi lha dbang rnam gnyis/ 'jam mgon blo gros bkra shis sogs bsam gyis mi khyab pa byon/

'jam dbyangs kun dga' mchog (chos ) bzang ni/ chu mo glang de nyid la glo bo 'brog gseb tu byon/ bcu pa la brag dkar grags rgyal ba la dge bsnyen gyi sdom pa nod/ bcob brgyad
pa la glo bo bdag pos sa skyar grwa bskor dang dbus gtsang du slob gnyer ba brgya phrag gsum tsam rdzong brda gnang ba'i skabs su/ dpal ldan sa skyar blo gros gzhon nu'i
bshad gsar dang / ngor du rje btsun rdo rje 'chang dang mjal/ bcu dgu pa la e waM chos ldan de nyid du/ rdo rje 'chang gis mkhan po/ brag dkar sems dpa' chen po kha char
ba zhes grags pas slob dpon/ gcung gzhon nu seng ges dus go ba mdzad de rab tu byung / bcu dgu pa lug gi lo la ston chos grwa chen po 'bras yul du phebs/ byams chen rab
'byams pa dang mjal/ nyin kyi nyi shur son zhing / rje byams chen chos rje'i zhe gnyis pa skyed tshal thebs nas lo bzhir sleb pa'i lcags pho sprel lo nas byams chen rab
'byams pa lus dang grib ma ltar bsten cing / gsung gi bdud rtsi mdo sngags kyi zab bcud la tshibs par rol/ sum cu pa la byams chen rab 'byams chos rje dang / go rams chos
rje mkhan slob las bsnyen par rdzogs/ so bzhi pa khyi lo nas/ paN chen 'bum pa gnyis kyi zur 'chad mdzad/ rgyal ba'i bstan pa phan tshun 'gran pa bzhin du rgyas par mdzad/
nyid kyi nga gsum pa shing mo sbrul lo byams chen rab 'byams pa dag pa'i zhing du gshegs/ lnga bcu rtsa bzhi pa me pho rta lo nas skyed mos tshal gyi gdan seng ge'i khri
la zhabs sen bkod ba'i sgo nas don gcig bzhes kyi bar du mdo sngags kyi bstan pa bskyangs/ don gcig pa chu mo phag gi zla ba bcu pa'i tshes bcu gcig la zhi bar gshegs/

thugs sras bstan 'dzin mang du byon yang / bstan pa la phan pa'i bshes gnyen pa nyid kyi gdan sa ba nyid dang / chos 'khor lhun po 'debs pa po paN chen dngos grub dpal 'bar
dang / gzhar ri dgon gsar 'debs pa po lha dbang blo gros rnams so/ des na shing byi 'di/ paN chen 'bum phrag gsum pa dang 'jam pa'i dbyangs kun dga' chos bzang dang gnyis
byon pa'i chu glang nas brgya dang so bzhi pa lags so/ sum stong drug brgya pa'i skabs su byon pa ni rgyal ba lcags thang pa chen po la sogs te/ sum stong drug brgya dang
drug 'das pa'i bdun pa shing pho rta spyi lo 1474lor gtsang lcaT thang rab 'byams pa byams pa bsod nams byon/ bcu gcig pa la yul de'i sangs rgyas gling zhes bya bar bsod
nams legs pa dang / 'chad dka' bcu pas mkhan slob byas te rab tu byung / bcu gcig pa de nyid nas bco brgyad kyi bar la mdog chos 'khor sgang du bshesaganyen shAkya rgyal
mtshan dang blo gros rgyal mtshan gnyis la rigs pa'i rnam 'gyur legs par sbyangs/ bcu dgu par mnyan yod bya rgod gshongs thebs nas lo bzhi lon pa'i tshe chos grwa de nyid
du/ 'jam dbyangs 'phags mchog klu sgrub la grangs cha en bco brgyad kyi legs bshad dang / gsung ngag sogs sngags kyi zab gnad lo grangs brgyad kyi bar du myangs/ pan
chen 'bum phrag gsum pa la gsung ngag shangs pas bka' brgyud/ ras chung snyan brgyud sogs zab khrid kyi bcud chen po blangs/ nyer lnga pa la dpal 'khor bde chen dang / nyer
drug pa la rtsed thang du gzhung lugs bcu drug (bdun) la legs bshad kyi skyes phul/ nyer dgu pa la/ mdog ya ga chos sdings su/ byams pa dkon

mchog dpal gyis mkhan po/ lu phu gdan sa pa/ dbon brtson 'grus rgya mtshos las slob/ mtshungs med chos rje dpal 'byor bas gsang ston mdzad de bsnyen par rdzogs/ mdor na dgung
lo nyer gcig pa nas/ sum cu'i bar blo gsal don gnyer mang po la sgos su legs bshad ci yong ngos/ so gcig nas so lnga'i bar %gyi nas % bskor ba'i zur 'chad gnang / so drug
nas lo gsum/ gsang phu ba chos grags kyis mkhan po/ rje 'dis slob dpon mdzad/ so dgu pa chu pho sprel la dpal 'bum phrag sum pa'i rgyal tshab dam par mnga' gsol te/ de
nas dgung lo re bzhi bzhes kyi bar lo grangs nyi shu rtsa drug tu dpal 'bum phrag gsum pa'i gdan seng ge'i khri la zhabs bkod de 'chad ba'i sgra dbyangs bsgrags/ mdor na/
nyer gcig pa la sgos chos gnang ba nas/ re bzhin pa la gdan sa gtad kyi bar lo kun dril bzhi bcu rtsa bzhi bar du mdo phyogs kyi chad nyan kho nas bstan pa rin po che
gsal bar mdzad/ 'chad pa'i skabs der yang / mtshungs med rdo rje rgyal mtshan gyi dngos slob shes rab rin po che la rdzong lugs kyi gsung ngag gsan pa sogs gsan pa mang du
mdzad/ re bzhi pa me mo bya lo paN chen bzang po bkra shis la gdan sa gtad de na gza' brag phug tu gdan phab/ re lnga pa sa pho khyi lor chos rgyal tshe dbang rdo rjes
dpal ngar rings kyi mkhan por mnga' gsol/ re bdun pa lcags pho byi ba'i zla ba bcu gcig pa'i gnam gang la dag pa'i zhing du gshegs/ 'chad pa'i 'bras bu bstan 'dzin gyi skyes
bu brgya rtsa gtsig byon par bshad kyang / gtso bo bsdus na/ paN grub bzang po bkra shis/ 'jam dbyangs

phyogs las rnam rgyal/ skyid gshongs pa chen po blo gros rnam rgyal/ 'jam dbyangs sangs rgyas rgyal mtshan/ 'dzam gling rab 'byams pa sangs rgyas lhun grub/ lnga rig bkra shis
chos 'phel/ gdan gcig pa shAkya rgya mtsho/ mkhas mchog grags pa bzang po/ 'jam mgon dpal ldan bkra shis dang brgyad do (gcig lhag ) /kho bo cag kyang lo bco lnga lon
pa'i tshe/ kun mkhyen chen pos gdan sa paN grub bzang po bkra shis la gtad tsam gyi bya lo/ dpal mnyan yod kyi gtsug lag khang du/ rje nyid kyi zhabs pad bsten/ rab tu byung
ba'i mkhan po dang / bla ma'i rnal 'byor sogs kyi bka' drin bstsal te/ dges pa chen pos bskyangs shing / byin rlabs snying la sim/ ming bsgyur ba'i tshe/ khyod kyi skya
ming la ci zer gsungs/ klu rgyal nor bur 'bod zhus pas/ ming zur gyi klu ming de ma chad pa zhig dgos pa 'dug da khyod yon tan che ba 'dam mam/ grags pa che ba 'dams
gsungs/ ci yang zhu ma spobs pa la/ yon tan che ba dga' mod/ ming la 'di bzhin gyis gsung ba phebs shing brtse bas bskyangs/ mdor na 'chad pa kho nas bstan pa spel ba la/
rong ston gyi rjes su/ kun mkhyen lcags thang pa 'di nyid bka' drin lhag par che ba yin no/sum stong drug brgya nyi shu rtsa bdun 'das pa'i rtsa brgyad pa shing mo yos spyi
lo 1495paN grub bzang po bkra shis byang phyi 'brog dol khrod du byon/ yongs kyi 'dren pa lha mang lcags gsum 'chi med dbang po 'dzam gling rab 'byams te lnga la mdo
sngags kyi gsan pa mdzad cing / zhes gsum pa

me mo bya la mnyan yod bya gshongs kyi khrir 'khod de/ lo ngo bdun du 'chad ba'i rgyun bsrings/ zhe dgu pa chu mo yos la dpal ngam rings kyi dbu mdzad dang / ya ga chos sding
kyi bshad grwa bskyangs/ lnga bcu rtsa gsum pa me mo lug la/ chos sde chen po'i khri chen po la zhabs brten nas lo bco brgyad du bstan pa bskyangs/ bdun cu pa shing pho
byi lo 'di nyid la dag pa'i zhing du phebs so/) de ltar kho bo'i bstan rtsis 'di ni/ shing pho byi lo nas 'go brtsams de me pho stag lor rdzogs par grub pa yin no/ 'di
yan gyi [bstan] rtsis rnams ni/ 'das lo nas lo grangs sum stong drug brgya dgu bcu rtsa dgu pa sum stong bdun brgyar nyag ma gcig gis ma chog pa'i lo de yin no/ zhes shes
par mdzod cigsum stong drug brgya so bdun 'das pa'i so brgyad pa shing mo glang spyi lo 1505la rgyal ba skyid gshongs pa blo gros rnam rgyal 'dar skyid gshongs su byon/
bco brgyad pa la mnyan yod du lcags thang chos rje'i zhabs pad bsten te mdo phyogs sbyangs/ phyis su rje blo gsal rgya mtsho dang / rje kun dga' grol mchog drung du gsung
ngag sogs sngags kyi zab don blangs/ nyi shu rtsa lnga pa la dpal 'khor bde chen dang nyer drug pa la byang ngam rings su bshad pa'i snyan grags ches cher khyab/ nyer bdun
pa la dpal chos 'khor gling gi bshad grwa gzung ste lo bcur bstan pa spel/ lo brgyad pa la mnyan yod kyi gdan seng ge'i khri mnan te lo brgyad du lung rigs kyis bstan
pa bzung / mi

dbang chos rgyal yab sras mnyes par byas te/ 'tsho ba'i rten du chos gzhis bzang po zhus te mnyan yod la mthun pa'i rkyen du sbyar/ zhe brgyad pa la ngam rings chos sde'i dbu
mdzad/ ya ga chos sdings kyi bshad grwa skyongs shig par chos kyi rgyal po tshe dbang rdo rje yab sras kyi bkas bkug ste/ lo bdun du 'chad pa'i dbyangs snyan par zlos/
lnga bcu rtsa lnga pa la gnas bzang po gnyag phur gdan phab ste zab don nyams su bzhes/ drug cu rtsa gcig pa glang gi lo la/ chos kyi rgyal po kun dga' rin chen sku mched
kyis dpal ngam rings kyi mkhan por mnga' gsol te chos kyi 'khor lo bskor bzhin pa'o/ mtha' dgung lo gya gcig pa bya lo zla ba gsum pa'i nyi shu dgu la dag pa'i zhing du
gshegs/kho bo cag gis kyang bya gshongs nas nyer gnyis la zhabs drung du 'byor/ sku mnyel ba med par chos zab mo'i 'bebal gtam cher mdzad/ nyer lnga'i tho rengs khyed 'chad
nyan 'chag phyin pa drag gsungs/ bdag sku khams kyi tsho zin zin mi 'gro zhus pas/ sku khams kyi tshod de ring zin yong gsungs/ cung gdangs su 'gro ba yin nam snyam pa
las ma byung / nyin par yang thugs dgyes pa'i 'bel gtam kho na gnang / dgong mo thugs dam rdzas rjes mnal cung zad mdzad/ de sad mtshams sku drang por bsrang ste da kho
bo la gsal 'debs kyis shig gsungs/ kho bos kyang gsal 'debs 'bul lugs bgyis/ 'jigs pa'i tshab tshub ma dgos lhod kyis lhod gsungs/ bum dbang gi 'da' ka ma phul bas de min
gsungs/ gong ma gsum gyi 'da' ka ma'i gsal 'debs phul bas de bzhin yin gsungs/ thugs dgyes bzhin du lta stangs

mdzad de mnyam par gzhag lta ba spros bral la blo phyam 'gro na 'da' ka ma mi thebs mi srid tshe 'di dang mthong lam gyi bar na dar tsam las med ces gsungs pa ltar/ 'da' ka
ma'i ngang de nyid la sa dang po'i grub mtha' 'khor 'das dbyer med snyoms par gdon mi za ba'i nges pa rnyed pa lags so/rje btsun dam pa kun dga' grol mchog me mo yos la
glo bor byon/ drug cu pa me stag zal ba bcu gnyis pa'i tshes brgyad la chos lung byang rtser gshegs/ rje blo gsal rgya mtsho shing pho stag la 'dar mang mkhar rmu ru byon/
don gsum pa me stag zla ba bdun pa'i tshes bco lnga la 'dar snang tshar ram grang mo che'i dgon par gshegs/ rje 'di gnyis gshegs pa'i me stag ni/ 'das lo nas sum stong
dgu bcu rtsa dgu pa yin no/ zhes gong du bshad pa las shes dgos/ kho bo cag gi 'dren pa 'di gsum gyi rnam par thar pa ni logs su spro bar sha chags pas 'dir ma bris so/ 'dir
bstan rtsis mdzad pa po'i rnam par thar pa yang phyir logs nas 'chad do/ zhes smra bar bya'o/ gnyis pa dgon gnas rim par byon tshul la/ bstan pa phyi dar la/ 'das lo
sum stong brgya dang don lnga 'das pa'i don drug pa chu mo lug spyi lo 1043la mang mkhar mu gu lung zhes grags pa lam 'bras pa'i gnas de byon/ 'debs pa po rje ga ya dha ra
dang 'brog mi yin/ chu mo lug de nas shing pho byi lo' bar la lnga brgya dang nyi shu rtsa gnyis lon/ sum stong brgya dang brgyad cu rtsa gcig pa('das pa'i rtsa gnyis )
sa mo

glang spyi lo 1049la/ bo dong byon/ 'debs mkhan bshes gnyen mu ta chen po yin sa glang de nas lnga brgya dang bcu bdun lon/ sum stong brgya dang dgu bcu rtsa drug pa ('das
pa'i rtsa bdun ) shing pho 'brug spyi lo 1064la lam 'bras pa'i se mkhar chung byon/ de nas lnga brgya dang brgyad cu rtsa gnyis lon/ sum stong dang nyis brgyar sleb pa'i
me mo lug spyi lo 1067la byang rwa sgreng byon/ 'brom ston gyi lnga bcu rtsa gcig lon tshe btab/ me lug de nas bzhi brgya dang dgu bcu rtsa brgyad lon/ 'di dus gsal ltar
yin/ 'brom gyi lam yig sogs ltar na/ jo bo gshegs pa'i phyi lo me mo lug la snye thang du jo bo'i gshegs rdzong rgya cher bsgrubs/ de'i phyi lo sa pho sprel lo 'brom rang
gi lnga bcu rtsa gnyis lon pa'i tshe/ rwa sgreng btab ces bya'o/ sum stong nyis brgya dang bzhir son pa'i lcags mo phag spyi lo 1071la gsang phu ne'u thog gi chos sde byon/
de nas bzhi brgya dang dug bcu rtsa bzhi/ 'debs mkhan rngog legs she'o/ (deb sngon las 'debs lo gcig ces dang / gtam gyi rol mtsho las/ lo bco lnga'i bar khyad bcos pa
sogs ma mthun pa cung zad 'dug na'ang / 'di sa lugs dus gsal rtsa ba re'u mig dang bcas pa'i lugs so) /sum stong nyis brgya dang drug tu slebs pa'i chu mo glang spyi lo
1073la bod kyi rdo rje gdan dpal ldan sa skya byon/ 'khon dkon mchog rgyal pos bzhi bcu lon pa'i tshe btab/ chu glang de nas bzhi brgya dang dgu bcu rtsa gnyis lon/ (rang
lugs dus gsal ltar na/ jo bo byon pa'i shing mo stag lor 'khon

dkon mchog rgyal po nyer gcig lon/ jo bo me rta la gshegs pa'i lo de nas lo brgyad pa chu mo glang 'khon gyis bzhi bcu par dpal ldan sa skya btab ces bya'o/'das lo nas sum
stong nyis brgya dang brgyad cu rtsa drug chu mo bya spyi lo 1153la snar thang gi chos sde gtum ston blo gros grags kyis btab/ de nas shing byi 'di bar la bzhi brgya dang
bcu gnyis lon/ sum stong nyis brgya dang dgu bcu rtsa gcig pa sa pho stag spyi lo 1158la ye shes seng ges phag mo gru btab/ de nas bzhi brgya dang bdun/ sum stong sum brgya
dang brgyad du sleb pa shing mo lug spyi lo 1175la 'tshal zhang btsun grags kyis btab/ de nas sum brgya dang dgu bcu/ sum stong sum brgya bcu gnyis pa sa mo phag spyi
lo 1179la 'bri gung byon/ 'debs mkhan 'bri gung 'jig rten mgon pos lo so bdun lon pa'i tshe'o/ de nas sum brgya dang brgyad/ sum stong sum brgya bcu gsum pa lcags pho byi
spyi lo 1180lor stag lung byon/ 'debs mkhan stag lung bkra shis dpal gyis so dgu lon pa'i tshe'o/ de nas sum brgya dang bdun/ sum stong sum brgya dang dgu bcu (nyi shu
pa/) me mo lug spyi lo 1187la gung thang zhang btsun grags kyis btab/de nas sum brgya dang don brgyad/ sum stong sum brgya dang dgu bcu rtsa gnyis pa sa mo lug spyi lo 1259la
zang zang ne ring byon/ 'debs

mkhan sras bde legs rgyal mtshan yin/ de nas sum brgya dang drug lon/ sum stong bzhi rgya dang nyag ma gcig tu slebs pa sa pho 'brug 1268lor sa skya'i lha khang chen mo/ 'phags
pa rin po ches so bzhi bzhes pa'i tshe/ dpon chen shAkya bzang pos khri skor bcu gsum bskul nas btab/ de nas nyis brgya dgu bcu rtsa bdun/ dpal dam rigs kyi chos sde
yang / sum stong bzhi rgya nyi zhu kha 'dren gyi skabs su btab par sems te/ mkhan po gsum pa gangs khrod pa grags pa dpal gyis dgung lo bzhi bcu lon pa lcags mo lug lor/
si tu rdo rje mgon po dang 'dzim pa rgyal mtshan dpal gyis bkas bskulate mkhan po mdzad pa yin la/ khong gis mkhan po mdzad pa'i lo de la/ grwa pa phog len lnga bcu dang
khong dpon slob bcu ste drug cu tsam las ma byung / lo gnyis nas brgyas dang bcu gzhir 'phel bas brgya ston drug cu tsam las ma byung / lo gnyis nas brgya dang bcu bzhir
'phel bas brgya ston bzang po mdzad ces gangs pa'i rnams thar na bzhugs shing / khong gis mkhan po gnang ba'i lo de ni 'das lo nas sum stong bzhi brgya drug cu rtsa drug
pa yin la/ de gong du yang chos sde btab nas/ mkhan rab gnyis so ba las shes so/chos sde 'di nyid kyi mkhan rabs ni/ shAkya seng ge nas/ 'jam dbyangs blo gros rnam rgyal
gyi bar nyi shu rtsa dgu yin la/ bzang ldan chos sde yang / dpal ngam rings chos sde'i rjes tsam la byon pa yin te/ kun spangs chos grags dpal gyis bdag rkyen mdzad de/
bzang ldan/ 'ga' rong / chad kha chos sde gsum dus mnyam du btab ces 'byung zhing /

dka' lnga pa dpal 'byor shes rab dgung lo brgyad bzhes pa'i tshe rdzong chos sde gsar du btsugs/ khong gis so gnyis pa la rdzong chos sde'i mkhan po mdzad/ so bdun pa ngam
rings chos sde'i mkhan po mdzad ces de nyid kyi rnam thar las 'byung ba gang zhig chos rje bka' lnga pa de nyid ngam rings chos sde chen po'i mkhan rabs dgu pa yin pa las
(shes ) so/dpal ldan bzang ldan gyi mkhan po ni/ sa bzang ma ti paN chen kun spangs chos grags dpal/ mkhan chen sangs rgyas bzang po/ rtse lnga nam mkha' ye shes/ 'jam dbyangs
dkon mchog bzang po/ gzhon nu tshul khrims/ gzhon nu shes rab ste bdun kho na las gzhan ma byung ngo / rtse thang gi chos sde lcags mo yos la btab ces deb sngon las
'byung bas/ sum stong bzhi brgya brgyad cu rtsa bzhi pa lcags yos spyi lo 1341la rtse thang byon/ de nas nyis brgya dang bcu bzhi lon/ 'debs mkhan ta'i si tu byang chub
rgyal mtshan zhes grags pa/ khri skor bcu gsum la dbang bsgyur zhing sne'u brag rtog gzhis kha rin spungs/ bsam grub rtse sogs 'debs pa po de yin/ sum stong lnga brgya dang
bcu ru son pa me mo sbrul spyi lo 1377la mdog zhe dgon gyi sngags dgon byon/ de nas brgya dang brgyad/ 'debs mkhan grub chen budha shrI lnga bcu rtsa gcig bzhes pas/
rje dpal ldan tshul khrims la gsung ngag thog mar gsan pa'i tshe yin/ 'das lo nas sum stong lnga brgya bzhi bcu rtsa gnyis pa sa mo glang spyi lo 1409la 'brog ri bo dge ldan
byon/ de nas brgya dang lnga cu rtsa drug 'debs mkhan rje blo bzang grags pa lnga bcu rtsa gsum lon pa yin no/

sum stong lnga brgya dang drug cu rtsa gnyis pa sa mo bya spyi lo 1429la ngor dgon gsar byon/ 'debs mkhan rdo rje 'chang gis bzhi bcu rtsa brgyad lon pa na'o/ sa mo bya nas
brgya dang so drug lon (dpal 'khor chos sde yang sa mo bya lo pa ste e waM dang na mnyam yin zer ro) /sum stong lnga brgya dang drug cu rtsa dgu pa me 'brug spyi lo 1436la
nA lendra byon/ de nas brgya dang nyi shu rtsa dgu/ 'debs mkhan rong ston gyis bdun cu lon pa'i tshe'o/ sum lnga brgya dang brgyad cu pa me mo yos spyi lo 1447la bkra
shis lhun po byon/ 'debs mkhan thams cad mkhyen pa dge 'dun grub kyis lo nga bdun lon pa'i tshe'o/ 'di 'bras yul bas lo gnyis snga tsam mo/ sum stong lnga brgya dang brgyad
cu rtsa gnyis pa sa mo sbrul spyi lo 1449la 'bras yul skyed tshal byon/ de nas brgya dang bcu drug 'debs mkhan byams chen rab 'byams pas so dgu lon pa'i tshe'o/sum stong
lnga brgya dang brgyad cu rtsa drug pa sa (chu ) mo bya spyi lo 1453la mdog ya ga chos sdings byon/ de nas brgya dang bcu gnyis/ 'debs gamakhan mkhas btsun dpal ldan bzang
po/sum stong drug brgya dang nyag gcig 'das pa'i gnyis pa sa mo glang spyi lo 1469la dpal shAkya mchog ldan zhe gnyis lon pa'i tshe thub bstan gser mdog can du bshad
pa'i grwa btsugs/ sa glang de nas shing byi bar la dgu bcu rtsa drug sum stong drug brgya dang lnga ru sleb pa chu pho 'brug spyi lo 1472la

mdog lo phu rdzong lugs kyi sngags dgon byon/ de nas go gsum/ sgrub chen chos rin gyis lnga bcu rtsa gnyis lon tshe btab/sum stong drug brgya dang nyag drug tu sleb pa chu
mo sbrul spyi lo 1473la/kun mkhyen go rab byams pas zhe lnga lon pa'i tshe thub bstan rnam par rgyal ba'i bshad grwa btab/ de nas go gnyis/sum stong drug brgya nyi shu rtsa
gnyis pa sa mo bya spyi lo 1489la thub bstan mnyan yod bya gshongs dpal 'bum phrag gsum pas lnga bcu rtsa bdun lon tshe btab/ de nas bdun cu rtsa drug lon/ thub bstan
yangs chen de nas lo bzhi sa byi lor btab/sum stong drug brgya so lnga pa chu pho khyi spyi lo 1502lo bgyi (skyi) chu rdzong lugs kyi sngags dgon byon/ de nas drug cu rtsa
gsum/ 'debs mkhan byams pa dkon mchog dpal/ dgung lo lnga bcu rtsa bzhi'i steng du btab/gangs can gyi ljongs 'dir khro phu byams chen zhes grags pa ni/paN chen shAkya shrI
bod du byon pa'i shing pho khyi lo nas 'go brtsams te/ sum stong sum brgya zhe bzhi 'das pa'i bzhi bcu rtsa lnga pa/ chu pho sprel spyi lo 1412lor/ pan chen de nyid kyi
gtso byas te rab tu gnas pa'i me tog gtor/ khro lo byams pa dpal lo zhe gcig lon pa'i tshe yin/ me tog 'thor rgya pho sprel lo nas/ sum brgya lnga bcu rtsa gsum lon pa
'di yin no/ rab gnas mkhan po paN chen gyi sum stong lnga brgya dang drug cu rtsa drug

stag spyi lo 1434la dpal ngam rings byams chen byon/ de nas brgya dang so gcig 'debs mkhan chos rgyal dkon mchog legs pa/ mkhan po A nan ta ma ti dang / seng ge dpal rin pa
gnyis kyi ngo la sems dpa' chen po gzhon nu rgyal mchog gis bkod pa gnang nas btab/ de'i tshe sems dpa' chen po gzhon nu ba lnga bcu yin/ A nan ta pas drug cu re gsum lon/
sum stong drug brgya 'das nas nyag gcig gi steng du slebs pa sa pho byi spyi lo 1468lo rin spungs byams chen byon/ de nas dgu bcu rtsa bdun/ 'di'i zhal bkod kyang sems
dpa' chen po bas gnang zer bas/ dgung lo brgyad cu rtsa drug pa'i lo yin no/ de ltar kho bo'i bstan rtsis 'di ni/ shing pho byi ba spyi lo 1564nas brtsams/ me pho stag spyi
lo 1566la rdzogs par grub pa yin mod/ 'di yan chad 'das lo nas du song sogs rtsis pa ni/ shing byi yan chad bzhir bzhag pa yin la/ rdzogs par grung pa'i me pho stag 'di
ni/ 'das lo sum stong drug brgya dgu cu rtsa dgur slebs pa'i lo de yin pas/ sngar rtsis pa'i steng du lo gnyis bsnan te me stag yan la gsal bar shes par gyis shigde ltar
bstan rtsis lhag bsam rab dkar zhes bya ba bstan 'dzin skyes bya dam pa la yid ches pa'i rnam thar lo rgyus dang sbyar te/ bde bar gshegs pa'i bstan pa spyi bye brag la
gus pa bskyed pa'i phyir 'dren pa dam pa rnam gsum gyi zhabs sprul gtsug gis mchod pas/ lung rtogs kyi bstan pa spyi bye brag la so sor ma 'dres pa'i rnam dpyod kyi spobs
pa/ gzu bor gnas pa'i chos bzhin rjes su 'brang bas/ so so la ma dad pa'i rnyog pa'i dri ma bsam pa shAkya'i dge

slong sde snod 'dzin pa mang du thos pa klu sgrub ces bya bas/ ston pa chos dbyings su bzhugs nas sum stong brgya phrag drug dang dgu bcu rtsa dgu pa bdun brgyar gcig gi ma
chog pa me stag spyi lo 1566gi sa ga zla ba'i dus bzang po la/ dpal ya ga chos sdings kyi mdun sa chen po sbyar ba 'dis kyang / bu ram shing pa'i bstan pa rin po che bshad
sgrub thos bsam sgom gsum dang / 'chad rtsod rtsom gsum gyi sgo nas phyogs mtha' dag tu dar zhing rgyas la yun ring du gnas par gyur cig de ltar rang gis sug ris su bgyis
pa las/ slad kyi 'das lo sum stong bdun brgya nyi shu pa spyi lo 1587thams cad 'dul zhes pa me mo phag gi lo zla ba brgyad pa'i dkar phyogs rdzogs pa gnyis pa'i tshes
'dar chos 'khor yang rtse'i sngags grwa slob bshad gling gi gtsug lag khang du sbyar ba'o/ shu bha mastu sarba dza ga te/

tha snyad rig gnas lnga ji ltar byung ba'i tshul gsal bar byed pa blo gsal mgrin rgyan legs bshad nor bu'i phreng ba zhes bya ba bzhugs so/

swasti pra dza bhyaHgang gi mtshan tsam dran pas ma rig pa'i/ /mun pa'i tshogs rnams ma lus nyer bsal te/ /rig pa'i gnas la blo gros mchog stsol ba'i/ /klu sgrub rgya mtsho
snying nas dran no skyongs/ /tshul gnas gser gyi yol go rnam dpyod kyi/ /'od snang rmongs mun 'joms la dpa' ba dang / /lhan cig brtson 'grus lhag bsam rgyan bkra ba'i/ /mdzada'
bshes legs bshad mchog sbyin 'dir dgyes rol//zhes bsngags brjod sngon du song nas/ 'dir rang cag gi ston pa shAkya'i rgyal pos 'dul bar bya ba'i bstan pa 'di la ni
thar pa thams cad mkhyen pa'i go 'phang bla na med pa thob par 'dod pa'i blo gsal dag gis bslab par bya ba'i gnas ni rig pa'i gnas lnga po 'di nyid yin te/ mdo drin lan
gsab ma las/ de bas na bla na med pa'i byang chub thob par bya pa'i phyir du rig pa'i dngos bo lnga la bslab par bya'o/ /zhes dang / mdo sde rgyan las/ rig pa'i gnas lnga/
zhes sogs dang / bdag nyid chen po sa paNDi nas/ rang blo shes bya kun la ma sbyangs na/ thams cad mkhyen pa nam mkha'i mtha' pas ring / de ltar dgongs nas rgyal dang
mkhas rnams kyis/ /shes bya'i gnas rnams spyong shes legs par gsungs/ zhes dang / mkhas pa'i dbang po sgra pa shes rin pas/ rig pa'i gnas lngar legs par ma sbyangs na/ /dgra
bcom skyes kyang kun mkhyen thos mi srid/ /de bas don gnyes mthar phyin bya ba'i phyir/ kun mkhyen las 'dir mkhas rnams brtson par rigs/ zhes dang 'dren pa dang pa klu
sgrub rgya mtsho'i gsung las/ lnga rig chos la ma sbyangs bag med kyi/ bdud rtsi thos pa'i rgyal ba'i

med/ /rig gnas che chung shes bya'i gnas rnams la/ /blo gros rtsal du thon cig grogs po dag /ces gsungs pa ltar/ sgra rig pa/ gtan tshigs rig pa/ bzang rig pa/ gso ba rig pa/
nang rig pa ste lnga po la legs par bslab dgos pa yin no/ /'o na de lnga la slob pa las dgos pa ji lta bu snyam na/ tha snyad tshig gi cha la legs par sbyangs pas/ de
nyid mkhas par shes pa na/ tshig gi cha la log rtog zhugs pa thams cad tshar gcod par byed pa dang / mngon gyur sogs don gyi cha la legs par sbyangs pas de'i tshul bzhin
du shes na don la log rtog zhugs pa thams cad sun 'byin nus pas/ rig gnas dang po gnyis shes na rgol ba ngan pa gzhan dag tshar gcod pa dang / bzo gnas sku gzugs kyi cha
tshad dang / gser 'gyur gyi rtsi la sogs pa shes pas skye bo 'byor pa can dang / dbul phongs rnams kyi don byed cing / gso ba rig pa'i gnas tshul bzhin du shes pas sems can
nad pa sdug bsngal gyis nyen pa rnams rjes su bzung ba'i phyir rig gnas bar pa gnyis dang / rang nyid kun shes mkhas pa'i go 'phang bde blag tu thog par bya ba'i phyir
rig gnas lnga la legs par bslab dgos pa yin te/ gzhan dag tshar gcod rjes su gzung phyir dang / bdag nyid kun shes bya phyir zhes gsungs pas so/ /byams mgon gyi gzhung 'di
nyid la rje btsun lo tsA ba chen po 'gyur med bde chen gyi bzhed pas/ 'phags mchog gis kyang zhes pa ni cung zad mi 'thad de/ 'phags mchog rnams kyis rig gnas la sasbyang
mi dgos shing gzhung 'di'i don du yang / ka tanyi zhes pa cing kyang gi skad dod yod pa yin gyis

gis kyang zhes pa'i skad dod kyang med pa'i phyir/ des na gzhung gi 'bru gnyer ba'i tshe 'khor du gnas pa'i 'phags mchog rnams la 'phags mchog ces bos nas/ thams cad mkhyen
pa'i go 'phang thob par byed na cis kyang rig gnas lnga la sbyang dgos zhes gsungs/ thams cad mkhyen pa mang thos klu sgrub rgya mtsho'i bzhed pas/ de lta bu'i dgos pa ni
rang gi blo tshod du/ 'phags pa mchog gis rig gnas la sbyang mi dgos so snyam pa shar ba'i tshod dpag las yin mod/ 'dir skabs kyi 'phags pa ni byang sems 'phags rnams yin
pas/ de rnams sa yongs sbyongs kyi skabs su shes bya'i gnas thams cad la slob dgos par bshad yod pas/ 'phags pa dman pa nyan rang las ches mchog tu gyur pa'i byang chub
sems dpa' sar gnas rnams kyis kyang thams cad mkhyen pa thob pa'i phyir du rig pa'i gnas lnga la slob dgos na/ so skye'i blo gsal rnams kyis rig gnas la slob dgos pa lta
smos kyang ci dgos zhes pa'i don yin gsungs te/ bla na med pa'i bshad tshul yin no/ /byams pa'i gzhung 'di nyid kyis rig gnas lnga'i go rim dang / thog mar gang nas 'jug
gi rim pa yang log smra tshar gcod pa'i yan lag gnyis thog mar bstan/ don gnyer rjes su 'dzin pa'i yan lag bar du bstan/ nang rig pa rjes su ston par mdzad pa las tshad
mar ci yang ma mdzad par/ rig gnas kun shes las/ rig gnas dang po don gnyer rjes 'dzin te/ /bstan pa gnas phyir dkon mchog gsum gyi rten/ /bzhengs bar 'dod pa'i 'byor ldan
lhag bsam can/ /rgyal bas bstan 'dzin nyid du lung bstan zhing / /zhes bya ba la sogs pas bzo rig rig gnas dang por mdzad pa ni cung zad mi

'thad par mngon no/ /de ltar rig lnga las kyang thog mar sgra rig pa la slob dgos te/ brjod bya'i don rtogs pa ni rjod byed kyi tshig la rag las shing / de'i tha snyad rtogs
pa yang sgra rig pa la rag las pa'i phyir ro/ ji skad du yang slob dpon 'phags pa klu sgrub kyis/ tha snyad la ni ma brten par/ /dam pa'i don ni rtogs mi nus/ /dam pa'i
don ni ma rtogs na/ /mya ngan 'das pa'i thob mi 'gyur/ /zhes gsungs pa ltar ro/ rgyu mtshan de dag gi phyir na/ don dam pa'i bden pa rtogs pa'i thabs su tha snyad sgra rig
pa'i gzhung lugs la legs par slob dgos pa yin no/ /ji ltar slob pa'i tshul la yang gnyis te/ sgra rig pa ji ltar byung ba'i tshul dang / ji ltar byung ba'i sgra rig pa
bshad pa'o/dang po la lnga/ rgyal bas gsungs tshul/ rgyal sras kyis mdzad tshul/ lha yul du byung tshul/ rgya gar du dar tshul/ bod du 'gyur tshul bshad pa'o/dang po ni/
mkhas pa'i dbang po sgra pa shes rin pas rig gnas kun shes las/ gsum pas tshig la 'khrul pa sel ba'i phyir/ /de la log par smra ba tshang gcod byed/ /sgra rig de bzhin gshegs
pas gsungs pa ni/ /nges tshig so so yang dag rig pa yi/ /yi ge dbri dang bsnan dang bsgyur ba dang / /tshig gi rnam dbye sogs kyi rnam 'gyur ro/ /khyad par rnga bo
che yi mdo las ni/ /byings dang ming dang kun bshad nyer bsgyur dang / /kr-ita dang de phan gyis bsdus sgrub pa rnams/ /rgyal ba'i gsung rab las 'byung gsal bar gsungs/ /zhes
gsungs pas/ yang dag par rdzogs pa'i sangs rgyas kyis gsungs tshul ston pa

yin te/ de la spyir nges don par rlom pa rtsing por gzu lums su spyod cing / tha snyad kyi bden pa la rgyab kyis phyogs pa dag na re/ sgra rig pa'i gzhung lugs ni/ rig pa'i
gnas thun mong ba tsam yin zhing / lhag par phyi rol pa'i drang srong dag gis bshad pa la gtso bor brten pa yin gyi/ yang dag par rdzogs pa'i sangs rgyas kyi gsung rab rnams
las gsal bar mi 'byung zhing / bslab par bya ba'i gnas kyang ma yin no snyam du sems shing / de skad tshig tu yang smra bar byed do/ /unaudited'di ni 'thad pa ma yin
te/ gal te khyod kyi 'dod pa gzhir bzhag na thun mong ba'i rig gnas dang / lam la slob tu mi rung zhes par song la/ de lta ni khyed rang gi lag len dang dngos su 'gal ba
ste/ khyed rang yang tshangs pa'i gnas bzhi bsgom zhing / de'i nang nas phyi rol pa dang thun mong ba'i chos med par khas len dgos shing / khyad par grub mtha' bye brag
smra ba nas bzung ste/ dbu ma pa'i bar gyi zhi lhag gi nyams len dang / bya rgyud nas bla med kyi bar gyi zhi lhag gi nyams len spyir bshad pa rnams dang / lhag par snying
po'i bcud phyag rgya chen po bsgom pa'i tshe/ lhag mthong gi rten gzhir gyur pa'i zhi gnas shig bsgom mas mi bsgom/ bsgom na ni phyi rol pa dang thun mong ba'i nyams len
khyed rang yang byed bzhin par ma song ngam/ legs pas soms shig /gal te de la kho na re/ zhi gnas tsam sgom yang lhag mthong dang byang chub kyi sems la sogs pa'i khyad
par yod do zhe na/ kho bo cag kyang de skad smra ba yin te/ sgra rig tsam thun mong yin kyang / lhag bsam byang chub kyi sems dang / gang la skyabs su 'gro ba'i gnas dang
/ thos

don snying por dril lugs kyi khyad par shin tu che ba yin no/ /yang sangs rgyas kyi gsung las mi 'byung snyam pa yang khyeng rang thos pa chung ba'i skyon te/ spyir chos dang
/ don dang / nges pa'i tshig dang / spobs pa so so yang dag pa ste bzhi'i gsum pa nges pa'i tshig 'chad pa'i tshe/ yul ljongs kyi skad dang nges tshig mtha' dag sogs skad
rigs spyir slob tshul dang / khyad par saMskra ta la ye ge dbri ba dang / bsnan pa dang / bsgyur ba dang / tshig thams cad ka lA pa ltar si sogs te sogs dang / tsandra
pa lta supra dang thing gi mtha' can khyad par 'khor lo tha ma'i mdor gtogs pa rnga bo che'i mdo las/ de bzhin gshegs pa'i gsung las sangs rgyas rtag pa dang bdag la sogs
pa med pas de dag ni phyis 'ga' zhig gis rang bzor byas pa'o zhes smra bar 'gyur yang / de lta min te/ de dag de'i gsung las rgyas par 'byung tshul gsungs shing / de bzhin
du de bzhin gshegs pa'i gsung la skad kyi byings la sogs pa med pas/ de dag phyis 'ga' zhig gis rang bzor byas so zhes smra bar 'gyur yang / de bzhin gshegs pa'i gsung
la byings la sogs pa yod par gsungs shing / gzhan yang sangs rgyas mya ngan las 'da' tshul ston yang / don la thar pa'am myang 'das ni rtag brtan ther zug yin pas skye
'jig med pa'i dpe khang bzang zhig kyang de'i nam mkha' mi 'jig pa dang / de dper byas na Shidhu zhes bya ba'i skad kyi byings kyi don ni kta zhes bya ba'i rkyen gyis de
grub pa zhes bya ba'i ting nge 'dzin gyi rkyen du 'gyur te/ ji ltar 'jig rten pa'i bstan bcos rnams las/ nA mAkhyA ta u

pa sarga krita tad ni ta zhes bya ba la sogs pa bsdus pa'i grub pa'i tshig de la grub pa zhes bya'o/ /grub pa'i tshig de'i grub pa gang yin pa de ni yang mi mngon pa med do
zhes byings rkyen gyis bsgyur yang / byings kyi rang bzhin mi 'gyur ba ni thar pa'i dper gsung zhing / sgrub tshul de dag ston pa'i gzhung ni/ nA ma zhes pa'i ming le dang
/ A khyA ta kun bshad/ kr-ita ces pa kr-ita kyi le'u ste sgra'i lus gzhung tsan gsum du sdus shing / de dag gi rnam 'gyur dang nyer mkho ni u pa sarga nye bsgyur dang
/ tad dhi ta de phan la sogs pa'i gzhung ngo / /de yang She tu bstan bcos la ste bkra shis pa'o/ /zhes pa'i byings bzhag de las la kta'i zhes pas kta'i rkyen sbyin/ byings
mtha'i u dang / rkyen gyi ka rjes 'brel yin pas phyis/ gha dzha Dha dha bha rnams kyi dha min pa'i ta tha dag la dha'o zhes pa dha ru bsgyur/ byings kyi dang po She'i sa'o
zhes pas Sha sa ru la dha'o zhes pas dha ru bsgyur/ dhu Ta rnams kyi gsum pa'o zhes pa'i mdos dha yig da ru bsgyur/ ming tshig du sgrub pa la rnam dbye gnyis pa'i sam
byin pas/ grub pa zhes pa grub pa la 'jug pa'i grub pa'i tshig go/ /de bzhin du de bzhin gshegs pa'i skad kyi byings ni mkhas shing khong du chud pa'o gsungs te/ budha khong
du chud pa'i rtogs pa la'o/ /zhes pa'i byings las sgrub ces gsal bar gsungs pa'i phyir dang / khyad par sngags kyi rgyud sde rnams su gzungs sngags kyi rigs phal cher
zhig legs par sbyar ba dang mtshungs par gsungs pas/ legs spyar ma shes na de dag klog pa dang / 'chad pa'i thabs mi shes pas thos pa rgya mtsho'i pha rol du son par

'dod pa'i blo gsal dag gis brda sprod pa'i gzhung lugs la 'bad pa chen pos brtson par bya'o zhes snying nas gdams so/ /gnyis pa rgyal sras kyis mdzad tshul ni/ kun shes las/
'jam pa'i dbyangs dang 'jig rten dbang phyug gis/ /dus kyi 'khor lo'i dbyangs gsal la brten pa'i/ /yi ge'i bsdu ba mdzad pa'i sgra yi mdo/ /yod par dbyangs 'char mdor bsdus
thog mar gsal/ /zhes gsungs pa ltar/ 'jam dbyangs dang spyan ras gzigs kyis gsungs pa'i sgra mdo yang yod pa yin te/ dus 'khor dbyangs 'char gyi mdor bsdus thog mar/
dbyangs dag gi dang po a yig yin pa de ni/ a sogs lnga ste/ a i r-i u l-i zhes rang byung gi bshad pa'o/ /a i u Na r-i l-i ka zhes pa ni so sor bsdu ba gzung phyir ro/ /e
o zhes bklag pa las mtshams sbyor gyi yi ge ste/ e yig dang o yig dag gi yon tan gyis so/ /r-i kr-i a Na las ri la dag go/ /zhes pa'i mdo'i phyir/ r-i li dag ni ma ning
du mi 'gyur te/ de gnyis kyang yon tan dang ldan pas e yig la sogs pa rnams dang khyad med do/ /zhes sogs nas de dag kyang nam mkha' la sogs rang bzhin gyi dbang gis grangs
bzhin du 'jam dpal gyis/ rang gis brda sprod pa las bris so zhes gsungs pa'i phyir ro/ /gsum pa lha yul du byung tshul ni/ kun shes las/ tshangs pa rtag zhi bas byas
pa yang yod/ /brgya byin gyis byas indra bu ka ra/ de la drang srong phur bus legs sbyangs pas/ /shin tu mkhas pa'i nga rgyal mchog tu gyur/ /nga rgyal brgya byin gyis bcom
zhum nas ni/ /lha phran blo gsal mang la 'chad 'phro bzhag /da dung rang nyid sgra la sbong bar zhus/ /nyan 'chad gnyis

ka gyis zhes bkas bskul bas/ /dus bzang brgyad la gzhan la mi ston par/ /rang nyid bslab pa'i sbyor la brtson pas na/ /nyan po gzhan gyis dus bzang bsrung dgos shar/ zhes gsungs
te/ 'di dag gi lo rgyus rgyas par ni spyi don du gsal zhing / sarba dznyA zhes pa'i sgra mkhan cig gis lha'i dbang po la bslabs zhes pa'i sarba dznyA ni tshangs pa'i
ming yin la/ 'di dag ni phyi rol pas mchod pa'i lha yin zhing / des bshad pa'i sgra rig rnams kyang phyi rol pa'i lugs yin mod/ gang zag dang bstan bcos de dag ngan par
ni mi blta ste/ tshangs pa la sogs pa de dag 'phags pa spyan ras gzigs kyi rnam 'phrul du mdo sde za ma tog bkod pa las gsungs pa'i phyir/ ji skad du/ mdo de nyid las/ bskal
pa bzang po 'di 'das pa'i sngon bskal pa dgu bcu rtsa gcig pa na/ sangs rgyas rnam par gzigs zhes bya ba 'jig rten du byon pa'i tshe 'phags pa spyan ras gzigs dbang
phyug gis snyigs ma lnga dang ldan pa'i sems can rnams sangs rgyas byang chub sems dpa'i cha byad kyis mi 'dul bar/ phyi rol pa'i lha'i gzugs dang rtags dang mtshan mas 'dul
bar mkhyen nas/ lha thams cad mkhyen pa zhes bya ba'i ting nge 'dzin la snyoms par bzhugs te/ tshangs pa phrag pa nas byung / dbang phyug dpral ba nas byung / nyi ma
spyan g.yas nas byung / zla ba spyan g.yon nas byung / chu lha lto ba nas byung / dbyangs can ma zhal gyi lce rtse las phyung ngo / /zhes gsungs pa yin no/ /bzhi pa rgya
gar du dar tshul la gsum ste/ pA Ni byA ka ra Na byung tshul/ tsandra ka ra Na byung tshul/ ka lA pa byA ka ra Na byung tshul lo/ /

dang po ni/ kun shes las/ de bzhin bram ze pA Ni ni las kyang / rang ming ldan pa'i bstan bcos chen po sbyar/ /zhes gsungs pa ltar/ bram ze pA Ni ni byung tshul spyi don du
gsal zhing / spyir 'phags pa'i yul du grags pa'i sgra mdo ka tsan gnyis su ma 'dus pa dbyangs can byA ka ra Na ka lA pa'i mdo shin tu rgyas pa zhig paNDi ta rA dza shris
ka tsan gnyis kyi don bsdus pa rA dza shri byA ka ra Na zhes bya ba dang / rje btsun mchog gi sprul pa'i sku'i chos 'byung las/ rgyal po tsanda skyong gi grogs po bram ze
indra dhu ba zhes bya bas lha'i dbang po bsgrubs nas sgra'i ngems gnas zhus te/ des bshad pa bris pa indra dbang po'i brda sprod pabyA ka ra Na zhes grags pa sho lo ka
nyis khri lnga stong yod pa 'di la lhas bstan pa'i brda sprod pa zhes zer ro gsung bas/ indra byA ka ra Na'i bshad rgyun yang rgya gar na yod par gsal lo/gnyis pa ni/ kun
shes las/ de la tsandra go mis bsdus pa yi/ /gzhung la tsandra par grags chos 'bangs kyis/ /byas pa'i 'grel pa dang bcas bod du 'gyur/ zhes slob dpon chen po tsandra go
mis mdzad pa'i tsandra pa char gtogs dang bcas pa byung tshul stod pa ste/ de yang lo rgyus yongs grags rnams spyi don na gsal zhing / der cung mi gsal ba rje btsun mchog
gi sprul pa'i sku'i chos 'byung du gsal ba ni/ slob dpon tsandra go mis ni shar phyogs wa randrar 'phags pa spyan ras gzigs kyi zhal mthong ba'i paNDi ta zhig mu stegs rgyang
'phen pa'i ston pa zhig dang rtsod par gyur te/ de'i ring lugs sun phyung yang rig pa ni blos rnam par brtags pa yin pas/ gang blo sgrims pa de rgyal bar zad kyis/
skye ba snga phyi yod pa'i rtags mngod sum du

med pas/ kho bo cag de mi 'dod zer ba na/ rgyal po la sogs pa dpang por bzhag ste/ nga nyid skye ba len pa yin pas dpral bar rtags thob cig byas nas des dpral bar mtshal gyi
thig le sha thim pa zhig byas/ kha nang du mu tig bcug ste/ de nyid du 'das te de'i lus zangs kha sbyar gyi nang du bcug ste rgyal pos rgyas btab bo/ de'i tshe rgyal rigs
kyi paNDi ta bi sha sa kha zhes bya ba'i bur skye ba blangs pa bzhin/ de la khye'u mtshan dang ldan pa zhig btsas ma thag tu/ mtshalagyi thig le dpral bar yod pa kha na
mu tig yod pa de byung / rgyal po sogs kyis sngar gyi phung po de la bltas pas/ dpral ba'i mtshal gyi thig le yang byi/ mu tig gi shul har re 'dug go/ /der mu stegs de
yang skye ba snga phyi yod par yid ches skad/ khye'u des ma la btsas ma thag tu phyag byas te/ zla ba bcu 'o brgyal bar ma gyur tam byas pas/ byis pa btsas ma thag smra ba
ni ltas ngan no snyam nas kha rog 'dug byas so/ /de nas lo bdun gyi ngar cang la smras pas lkugs pa'o snyam mo/ /der mu stegs kyi rgol ba zhig gis/ shin tu go dka' ba'i
snyan ngag gi tshigs su bcad pa sangs rgyas pa'i grub mtha' 'gog pa zhig brtsams nas rgyal po dang mkhas pa'i tshogs la 'grims so/ der bi sha sa kha'i khyim du byung ba
na/ de yun ring du brtags pas sgra don ji bzhin go ba yang med na lan gdab par ga la nus te/ don de sems shing khyim gyi phyi rol tu bya ba zhig la song ngo / de tsandra
go mi la bdun lon pa des bltas pa na/ don shes shing lan gdab par dka' ba med de/ de'i don 'grol ba'i yig chung btab/ lan gyi tshigs bcad kyang bris so/ /

pha nang du 'ong ba na de ltar bris pa mthong nas/ khyim du su byung zhes tsandra go mi'i ma la dris so/ gzhan su yang ma 'ongs te bu lkugs pa blta zhing bri'o/ der phas bu
la dris pa na ma'i gdong la blta zhing 'dug go/ /mas smros shig byas pas/ 'di ni bdag gis bris pa yin te/ rgol ba 'di ldog pa ni dkar ba ma yin no zhes zer/ de nas nang
par zhig na tsandra go mi dang / mu stegs kyi ston pa de rtsod par tsandra go mi rgyal de bya dga' chen po thob/de nas sgra dang rtog ge la sogs pa'i rig gnas thun mong ba
thams cad ma bslabs par rang shes shig byung ste/ phyogs thams cad du grags pas khyab bo/de nas theg pa chen po'i slob dpon zhig la skyabs su 'gro ba dang / bslab pa'i
gnas lnga blangs slob dpon chen po blo gros brtan pa la mdo sde dang mngon pa'i sde snod nan cher lan cig nyan pa tsam gyis mkhyen/ rig pa 'dzin pa'i slob dpon mya ngan med
pa zhes bya ba la bka' lung nod de rig sngags bsgrubs pas 'phags pa spyan ras gzigs dang / sgrol ma'i zhal mngon sum gzigs/ shin tu mkhas pa chen por gyur/de nas shar
phyogs su rgyal po bha ra Sha yul du sman dpyad dang sdeb sbyor dang bzo'i gnas kyi ston pa mang du byas/ khyad par du sgra rig pa mang du bshad cing yod/ de'i tshe rgyal
po'i bu mo ta rA zhes bya ba bag mar blangs shing rgyal pos yul 'khor zhig kyang sbyin/ lan cig de'i g.yog mos ta rA zhes 'bod kyi 'dug pas/ yid dam dang mtshan mthun pa
khyim thab tu mi rung ngo snyam nas/ slob

dpon nyid yul gzhan du 'gro ba rgyal pos shes te/ de nga'i bu mo dang lhan cig mi 'dug na sgrom du chug la ganggA la skyur cig ces bsgos te de bzhin du byas pa na/ slob dpon
gyis sgrol ma la gsol ba btab pas/ nam mkha' dang rgya mtsho phran mtshams kyi gling zhig la thon/ gling de 'phags mas sprul pa yin yang zer te/ tsandra dwI pa zhes bya
ba tsandra go mi nyid der bzhugs pa la ming chags shing da lta yang yod/ grong bdun stong tsam shong ba zhig 'dug zer/ der slob dpon gyis bzhugs te 'phags pa spyan ras gzigs
dang sgrol ma'i rdo sku bzhengs/ thog mar nya pa rnams kyis gtam de thos/ de nas rim gyis skye bo gzhan yang byung ste grong khyer chags/ 'phags pa spyan ras gzigs kyi
bskul bar go mis dge bsnyen mdzad/ mtshan de ltar grags/ de nas tshong pa rnams kyis khyer te singga'i gling du byon/ yul de na klu nad mang du 'byung ba zhig yod pa las
der seng ge sgra'i lha khang bzhengs pas rang zhi/ sman dpyad dang rig gnas rgya cher spel/ gling phran gyi skye bo rnams la phan btags/ theg chen ci rigs bshad/ yul bdag
gnod sbyin las nor blangs te chos mang du btsugs/ slar 'dzam bu'i gling gi lho phyogs kyi brgyud du byon/ bram ze mchog srid kyi lha khang na/ klu la sgra nyan pa'i bkod
pa dang / klu she Shas byas pa'i pwa Ni pa'i 'grel pa 'dug pa yang gzigs pas/ 'grel ba zhes bya ba tshig nyung la don mang ba/ ma zlos pa tshang ba zhig dgos pa yin pa
las/ klu ni rab tu rmongs te tshig mang ba/ don nyung ba/ zlos pa ma rdzogs pa'o/ /zhes smad nas pA Ni'i don 'grel du tsandra bya ka ra Na yan lag brgyad dang bcas pa bcas
mdzad/ gzhung der nyung

ngu rnam gsal yang dag rdzogs/ /zhes pa yang klu la zur za ba'o/ /de nas rig pa'i 'byung gnas na lendAr byon/ de nas zla grags dang rtsod pa mdzad pa'i tshul rnams phal cher
spyi don gzhin la/ tsandra go mis thogs med kyi srol la brten te rnam rig gi phyogs bzung / zla grags kyis klu sgrub kyi gzhung sangs rgyas bskyangs sogs kyis bkral ba
la brten te ngo bo nyid med pa'i phyogs bzung / lo gsum gyi bar du bgro gleng gi brgal brtag mdzad do/ rtsod pa de blta ba'i phyir skyes bo mang po rtag tu 'dus pas/ grong
pa'i khye'u dang bu mo tshun chad kyis kyang phyogs tsam rig nas/ kye ma 'phags pa klu sgrub gzhung / /la la'i sman la la la'i dug /mi pham 'phags pa thogs med gzhung /
/skye bo kun gyi bdud rtsi nyid/ /ces glur len no/ de nas na lendAr bzhugs nas/ bzo gnas brgya rtsa/ sgra/ rtog ge sman dpyad/ sdeb sbyor/ zlos gar/ mngon brjod/ snyan ngag
skar rtsis la sogs pa'i bstan bcos mang du brtsams/ slob ma rnams la de rnams gtso bor bshad pa'i tshe/ 'phags ma sgrol mas/ sa bcu pa dang zla ba sgron me dang / /sdong
po rgyan pa dang ni larka 'jug /rgyal ba rnams kyi yul gyur klogs shig kye/ /sdeb sbyor ngan g.yo'i sbyor bas khyed la ci/ /zhes gsungs pas phyi rol gyi rig pa'i gnas
rnams nyung ngur bstan cing / rmad du byung ba'i mdo lnga po de dag dus rtag tu gsungs/ bdag nyid kyang nyid rer zhal 'don mdzad/ mdo de rnams la bsdus don re yang mdzad/
spyir snga phyir mdzad pa la bstod pa brgya dang brgyad/ nang rig pa'i bstan bcos brgya dang brgyad phyi rol gyi bstan bcos brgya dang brgyad bzo gnas brgya dang brgyad
de phra mo thor

bu ba bzhi brgya dang sum cu rtsa gnyis brtsams zer/pra ti ma ta mi zhes bya ba'i bstan bcos byang chub sems dpa'i lam rim mtha' dag ston pa zhig kyang mdzad de ches ma dar/
'gro lding dang singga'i gling na de 'chad pa'i srol da lta'ang 'dug gsung / sdom pa nyid shu pa dang zla ba sgron me'i 'grel pa dang / sku gsum 'jug pa ni/ theg chen gyi
paNDi ta phyis byon pa thams cad kyis slob par byed pa byung ngo / sgrol ma'i sgrub thabs brgya rtsa dang / spyan ras gzigs kyi sgrub thabs brgya rtsa zhes slob dpon 'dis
mdzad pa bod du 'gyurabar snang ngo / khyad par tsandra pa'i mdo le'u nyi shu rtsa bzhi/ sho lo ka bdun brgya yod pa pA Ni dang mthun pa nyung ngu rnam gsal/ de'i yan
lag tu yi ge'i mdo dang / u Na de'i mdo dang / ting supra kyi 'grel pa/ nyi bsgyur gyi 'grel pa rnams mdzad/ de ltar sems can gyi don yun du mdzad nas/ mthar po ta lar gshegs
par bzhed de/ 'dzam bu'i gling nas dha na shri'i gling du byon pa na/ sngon klu she Sha la smad pas 'khon du bzung nas rgya mtsho'i rlabs chen pos gru gzings gzhig
par brtsams/ rgya mtsho'i dbus nas sgra byung nas tsandra go mi phyir phyung zhig zer/ sgrol ma la gsol ba btab pas/ 'phags ma gtso 'khor lnga nam mkha' lding la chibs pa
mdun gyi nam mkha' la byon nas klu rnams 'jigs shing skrag nas bros/ gru dha na shrIr bde bar slebs/ der dpal ldan 'bras spungs kyi mchod rten la mchod cing / sgrol ma'i
lha khang brgya rtsa dang / 'phags pa spyan ras gzigs kyi lha khang brgya rtsa bzhengs/ ri bo po ta lar gshegs nas da lta yang lus ma spangs par bzhugs yod/

slob ma la springs pa'i 'phrin yig ni/ rgyal po'i bu rin chen grags la zhes bya ba rab tu byung ba phab pa zhig la po ta la nas tshong pa rnams las bskur bas/ de yang slob
springs mthong nas thos bzhin spyod par gyur to zhes grags so/ /zhes 'byung / tsandra pa'i yan lag tu 'grel bshad sogs don 'grel ji ltar byung ba ni spyi don bzhin no/ /gsum
pa ni/ kun shes las/ dbang phyug go chas gzhon nu gdong drug bsgrubs/ /grub nas tshar gcig bstan pas tshig don rtags/ /cha bsaT ka lA pa yi mdo zhes bya/ rang sde'i mkhas
pa bgrod dka' seng ge yis/ /sbyar ba'i 'grel pa dur sing zhes bya dang / /gzhan sde jo bo grags 'byor gyis sbyar ba'i/ /slob phan zhes pa'i 'grel pa bod du byon/ zhes
gsungs pa ste/ lo rgyus raT rim spyi dron ltar dang / der mig gsal ba'i lo rgyus ngo bo mchog gi sprul pa'i sku'i chos 'byung dang / slob dpon klu sgrub kyi grogs po slob
dpon bram ze mchog sred ces bya ba dang / rgyal po bde byed kyi mdun na 'don du gnas so/ /de'i tshe rgyal po'i btsun mo tha chung zhig gi sgra'i gnas cung zad shes la
rgyal pos ni mi shos so/ skyed mos tshal du chu la rtse ba'i tshe/ rgyal pos de la chu gtor bas/ des ma mo da ka pinytsa zhes bod skad du bdag la chu ma 'thor zhes pa'o/
/rgyal pos lho phyogs kyi yul skad dang sbyar bas/ bal sran gyi 'khur ba ting mar gyis btsos pa byin cig ces par go nas de byin pas/ btsun mo des rgyal po ba lang lta bu
dang lhan cig tu gnas pa las shi ba sla'o snyam nas/ lceb par brtsams pa las/ rgyal pos bzung nas sgra slob par byas te/ bram ze

mchog sred la legs par bslabs so/ /'on kyang cung zad ma rdzogs pa las slob dpon sapta warma las blangs pa yin no/ de la slob dpon mchog sred kyi lo rgyus ni/ sangs rgyas kyi
bstan pa la mngon par dad pa'i bram ze las drug la brtson pa/ 'phags pa klu sgrub na landa'i mkhan po mdzad pa'i tshe mdzada' bshes su gyur pa zhig ma ga dha'i shar phyogs
ra ra'i yul na yod pa las/ des lo bcu gnyis su 'phags pa spyan ras gzigs kyi sngags bzlas shing / mthar gser 'bum phrag bzhi'i yo byad sbyin sreg tu phul bas 'phags
pa spyan ras gzigs zhal mngon sum du bstan nas/ khyod ci 'dod gsum ba la/ bdag grub pa chen po brgyad kyis sems can gyi don bya bar 'dod pas nag po chen po mngag gzhug tu
'tshal zhus pas de bzhin du gnang nas/ deng phyin chad du rig sngags thams cad ji ltar 'dod pa bzhin du grub cing / ri lu la sogs pa grub pa brgyad po stong phrag res sems
can rnams la phan btags so/ /grub pa thob pa stong phrag brgyad po de dag kyang khong la bla mar 'dzin/rig pa mtha' dag kyang ma bslabs par rang shes so/ /de nas nub phyogs
kyi yul du song nas rgyal po sandi wa ha na zhes bya ba longs spyod chen po dang ldan pa'i yul du gnas so/ /der yang sngags dang rgyud kyi sbyor bas sems can la phan
'dogs shing gnas pa las/ wa ra Na sir 'ongs pa'i tshe/ bar skabs der byung bi rgyal po ba'i ma shu la zhes bya ba'i yul du'ang sems can gyi don rgya chen po byas te/ skabs
der ka lI dA sa'i lo rgyus sbyar/

de nas lho phogs su phyin/ rgyal po bde byed sgra slob par 'dod pa la/ sgra pA Ni yongs su rdzogs par shes pa'i slob dpon ma rnyed nas/ klu'i rgyal po she Sha zhes bya ba pA
Ni pa yongs su rdzogs pa shes pa zhig yod par shes nas/ bram ze mchog sred kyi rig sngags kyi mthus bkug nas shlau ka 'bum gyi pA Ni pa'i don thams cad rgya cher 'grel
nus par 'chad par byas shing / slob dpon gyis yi ger 'bri ba las/ de gnyis kyi bar du yol bas chod par byas so/ /shlau ka stong phrag nyi shu rtsa lnga song ba na/ de'i lus
ni ci 'dra snyam slob dpon gyis yol ba btegs nas bltas pas/ sbrul chen po 'gying ba mthong / klu yang ngo tsha nas bros so/ /de man chad du slob dpon nyid kyis 'grel pa
byas te/ de la ni tshigs su bcad pa stong phrag bcu gnyis kyi tshad las med do/ /de gnyis bsdoms pa la klus bstan pa'i brda sprod pa zhes grags/ der sgra la sogs pa'i rig
pa'i gnas rnams kyang mang du bstan/ mthar nag po chen pos phrag pa la thogs te/ ri rab kyi rtse mo yongs 'du sa brtol gyi gnas su gshegs so/ /zhes grags so/ /der rgyal
po bde byed slob dpon mchog sred kyis byas pa'i 'grel pa la yid ma ches par/ bram ze sapta warma gzhon nu gdong drug bsgrub tu bcug go/ /grub nas khyod ci 'dod zer ba la/
indra byA ka ra Na shes par 'tshal lo byas pas/ siddhi warNas ma nA ya/ zhes brjod pa tsam gyis sgra'i don mda' dag shes so/ /sngar bod du grags pa'i lo rgyus ltar na/
ka lA pa'i kun bshad bzhi

pa yan chad gzhon nu gdong drug gis bshad cing / ka lA pa zhes pa cha bsags kyi don rma bya'i mjug sgro kha dog sna tshogs pa bsags pa'i don du 'chad mod/ 'dir ni de ltar ma
grags te/ ka lA pa ni sapta warma nyid kyis brtsams la cha bsags kyi don ni nye bar mkho ba'i cha shas mtha' dag bsags pa'o/ /zhes pa'i don no/ /de bzhin du slob dpon 'di'i
ming la dbang phyug go cha zhes bya ba yin cing / sarba warma zhes pa yang yin nor brgyud pa ste/ sapta warma bdun pa'i go cha yin no/ kA li da sa'i lo rgyus ni/ wa
ra Na si'i rgyal po bi ma shukla'i mchod gnas su bram ze mchog sred yod pa'i tshe/ rgyal po'i bu mo dpyid ldan ma zhes ba ba bram ze mchog sred la sbyin par byas pa las/
dpyid ldan ma nga rgyal gyis dregs pas mchog sred las kho mo mkhas pa'i phyir g.yog mo mi byed do zhes byas so/ /der mchog sred kyis 'di rdzan gyis bslu bar bya'o snyam nas/
'o na bdag gi slob dpon mkhas pa/ bdag las blo gros brgya 'gyur gyis che ba zhig yod pa de spyan drangs la/ de la rgyal pos dpyid ldan ma stsol cig ces bas nas/ ma ga
dha'i gnag rdzi gzugs bzang pa zhig shing gi yal ga'i rtse mo la gnas te/ yal ga'i rtsa ba la ste'u bsnun par byed pa mthong nas/ shin tu blan par shes te/ de bos nas zhag
'gar khrus dang bku mnyi phun sum tshogs par byas/ bram ze paNDe ta'i cha byad du bcos/ i swasti zhes bya pa gcig bu bslabs te/ rgyal po skye bo'i tshogs dang bcas pa'i
bzhugs/ rgyal po la me tog gtor te/ i swasti zhes bya ba

'di brjod cig gzhas su zhig gis dris kyang lan 'debs par ma byed cig ces bsgos te de ltar byed rgyu la/ de ngag btab ste rgyal po la me tog gtor nas/ u sha ra Ta zhes zer ro/
der slob dpon gyis yi ge bzhi po de dag gi don bkrol te/ u ma ya sa hi to ru tra/ shangka ra sa ni twa bi ShNu Tam ka ra shrA la pA NiShatsa/ rakShantu shi ba sarba ta
zhes pa'i don te/ shis pa brjod pa yin zhes kha bsgyur ro/ /tshig de bod skad du bsgyur na/ u ma dang bcas drang po dang / bde byed dang bcas 'jug sel te/ TaM tshul phyag
na mdung thung yang / zhi bas rtag tu bsrung bar mdzod/ ces so/ /de nas dpyid ldan mas skra'i don la sogs pa dris kyang cang mi smra la/ mchog sred kyis bdag gi slob dpon
mkhas pa 'di bud med kyis dris pa la lan ci la 'debs/ zhes rmongs par byas nas/ bram ze mchog sred lho phyogs su bros so/ unauditedde nas lha khang rnams su khrid kyang
cang me smra'o/ /mthar lha khang gi phyi khyams su srog chags sna tshogs pa'i gzugs bris pa la/ pa lang gi gzugs brnyan mthong ba dang dga' ste/ phyugs skyong ba'i rnam
'gyur byed do/ /de nas kye ma ho 'di ni pa lang rdzi'o zhes te bslus par shes so/ /blo dang ldan na sgra bslab par bya'o zhes brtags pas skye bo shin tu blo rtul bar byung
ste/ dpyid ldan mas kyang sdang por byas shing / nyin re bzhin me tog 'thu ru btang ngo / /ma ga dha'i phyogs gcig na lha mo nag mo'i sku ya'i batho bos rgyas pa

zhig yod de/ nyin re bzhin de la me tog mang du phul nas phyag btsal te gus pas gsol ba btab pas dus nam zhig na/ dpyid ldan ma lha la mchod pa'i dus shig la/ des tho rangs
me tog 'thu ru song ba'i tshe dpyid ldan ma'i g.yog mo zhig kyal ka'i don du go la mur bzhin du lha mo nag mo'i rten gyi rgyab tu yib cing 'dug go/ /phyugs rdzi des sngar
bzhin gsol ba btab pa'i tshe/ g.yog mo des go la mur 'phro lag tu gtad pas/ 'di ni lha mos dngos grub tu gnang ba yin no snyam du sems shing yid ches so/ /de nyid blo gros
thogs pa med pas rtog ge dang / brda sprod pa dang / snyan ngag smra ba chen por gyur te/ lag pa g.yas su padma'i me tog dang / g.yon du utpal zhig thogs te/ padma ni
me tog bzang yang yu ba rtsub/ utpal ni me tog chung yang yu ba 'jam pas gang zhig 'dod/ ces pa'i don la bdag gi lag pa g.yas na padma dang / /g.yon na de bzhin utpala'i
me tog /'jam pa'i yul ba'am rtsub pa'i yu ba can/ /gang 'dod long zhig padma'i mig can ma/ /zhes brjod pas mkhas par song ba shes te bkur sti chen po byas/des lha mo nag
mo la shin tu gus par byas pas/ kA li da sa ste nag mo'i 'bangs sam nag mo'i khol por grags/ dus de tsam na snyan ngag mkhan mtha' dag gi gtsug gi nor bur gyur/ sprin gyi
pho nya la sogs pa pho nya brgyad dang / gzhon nu 'byung ba la sogs pa'i snyan ngag gi bstan bcos che ba yang mang du brtsams/ 'di dang sapta warma gnyis ka grub mtha'
ni phyi

rol pa zhig go/ /zhes 'byung ngo / /lnga pa bod du 'gyur tshul bshad pa la gsum ste/ thu mi sam bho Ta'i dus su brda sprod pa'i dbu brnyes tshul/ ska cog dang rin chen bzang
pos srol btod tshul/ bdag nyid chen po sa paN dang / shong dpang yab sras kyi skabs su dar zhing rgyas tshul bshad pa'o/ /dang po ni/ rje btsun sprul pa'i lo tsA ba chos
skyong bzang po'i gsung las/ bod yul dbus kyi rgyal po mchog /gnam ri srong btsan yan chad la/ /bod la yi ge med ces grags/ chos rgyal srong btsan sgam po'i dus/ /mkhan
po thu mi sam bho Tas/ /latstsha'i yi ge dper mdzad nas/ dbyangs yig i u e o bzhi/ /gsal byed ka sogs sum cu mdzad/ /de las rjes su 'jug pa bcu/ /de las kyang ni sngon 'jug
lnga/ /ra la sa yi mgo gsum dang / /ya ra la yi smad 'dogs gsum/ /da dang sa yi yang 'jug sogs/ /ston pa'i bstan bcos rnam brgyad mdzad/ /bka' srol de nyid la brten nas/
/lo paN skyes mchog du ma yis/ /rgya gar rgya nag kha che dang / /li dang bal po'i yul sogs nas/ /thub pa'i gsung rab sna tshogs bsgyur/ /brda yang mi 'dra sna tshogs
bsgyur/ /ces gsungs pa ltar/ /bod yul mun pa'i gling 'dir brjod pa sna tshogs kyi skad gdangs yod kyang / rjod byed kyi yi ge med pas/ gsung rab dang / lugs brgya'i gtsug
lag bzang po'i srol lam med pa ni/ dper na skyes bu blo dang ldan yang smra ba'i lce med pa dang tshul mtshungs par gyur pa'i tshe/ de dag thugs brtse bas rjes su bzung
bar bzhed nas/ rje btsun 'jam pa'i dbyangs nyid mi'i gzugs kyi rnam

par rol pa mkhan po thu mi sam bho Ta zhes bya ba chos kyi rgyal po srong btsan sgam po'i dus su byung bar gyur te/ de yang thu mi a nu'i bu thu mi sam bho zhes bya ba rgya
gar du brdzangs paNDi ta lha rig pa'i seng ge dang / yig mkhan bram ze li byin la sogs pa la yi ge dang brda sprod pa'i tshul legs par bslabs/ mkhas par mkhyen/ bod du byon
nas/ lha sa'i pho brang dgu mkhar mar bod la nye bar mkho ba'i gzugs 'cho bar mdzad de/ de yang rgya gar gyi phyi mo lnga bcu las/ bod du phyi mo sum cur byas/ dbyangs
bcu drug las i u e o bzhi rnams dbyangs su mdzad/ a gsal byed du bsdus/ gsal byed las kyang Ta'i sde pa dor/ sde pa bzhan bzhi'i yang / bzhi pa rnams dang Sha rnams mi
dgos par gzigs nas bzhag tsa tsha dza rnams rgya gar shar phyogs pa 'ga' zhig ca cha ja zhes te de gsum bkod/ rgya gar la med kyang bod la zha za 'a rnams dgos par dgongs
te btsud/ de dag la nye bar mkho ba'i yan lag tu brda sprod pa'i gzhung tshan pa brgyad tsam mdzad par grags na'ang / bstan pa 'phel 'grib kyi dbang gis phal cher nub nas
mi snang la/ sum cu pa dang rtags kyi 'jug pa gnyis ni ding sang du yang mkhas pa dpyod ldan thams cad kyis tshad grub tu mdzad cing / rgya gar mkhas pa'i gzhung lugs ltar
rtogs dka' zhing / rtogs na gzhung don phun sum tshogs la gsung rab spyi la 'jug na yang gsal byed kyi mig lta bur gyur pa zhig ste/ de yang gzhung 'di nyid kyi yi ge'i
rnam gzhag dang 'jug tshul sogs bod kyi skad gsung rab dang sbyor tshul rang tshugs thub par bshad cing / brdo sprod pa'i gzhung lugs chen po rnams dang sbyar na/ sum
cu pa las ka lA pa'i ming le

dang bshad tshul mtshungs shing / rtags 'jug gi kun bshad kyi brjod don 'brel ba yin no/ /de ltar bstan bcos dang yi ge de dag rgyal po srong btsan sgam pos kyang slob tshul
yun ring du bstan/ thu mis thog mar mdo sde za ma tog bkod pa dang / mdo sde dkon mchog sprin sogs bsgyur/ gzhan yang bod kyi slob dpon dharma ko sha sogs blo gsal mang
po la bshad pas/ bstan pa rin po che'i srol legs par tshugs/ rab byung gi gra med kyang rgyal pos spyan ras gzigs kyi chos skor mang du gsungs shing / de dag gi sgom gra
legs par btsugs pas/ thar pa bla na med pa'i go 'phang thob pa yang mang du byung ba yin no/ /de ltar bstan bcos 'di nyid dgongs pa 'grel ba'i bstan bcos phyis su byung
ba yang / bdag nyid chen po bsod nams rtse mo'i byis pa bde blag tu 'jug pa/ 'jam dbyangs sa paNDi tas de'i 'grel pa dang / sgra'i bstan bcos mkhas pa'i kha rgyan/ dbus pa
blo gsal gyi sum rtags kyi 'grel pa/ sgra pa sangga shrI'i sum cu pa'i 'grel pa/ yar 'brog pa rin chen tog gi rtags 'jug gi 'grel pa/ paN chen shAkya mchog ldan gyi sum
rtags kyi don 'grel pa chos la 'jug pa'i sgo/ kun mkhyen gau rab 'byams pa'i rtags kyi 'jug pa'i TI ka/ snyigs dus kyi 'jig rten mtha' dag gi mig zha lu lo tsA ba chen po'i
sum rtags kyi 'grel pa/ karma pa'i sum rtags kyi 'grel pa/ don 'grel yi ge'i brda dag ston pa la lo tsA ba blo ldan shes rab kyis nyer mkho bsdus pa/ dbus pa blo gsal
gyi phrad kyi gnad bsdus pa'i 'grel chung / snye thang pa grags

bzang gi ganggA'i chu rgyun/ gtsang nag sbug pa thuT rje seng ge'i bdud rtsi'i chu rgyun/ stag tshang gzhon nu dpal gyi 'od zer brgya pa/ bu ston seng ge 'od kyi sgra don rgya
mtsho'i me long / rje byams pa gling pa'i smra ba'i rgyan/ bsam sdings pa kun bzang gi 'bral pa spong ba/ rje btsun zha la u lo chen gyi za ma tog bkod pa/ dpal khang
lo tsA ba'i ngag gi sgron ma/ thams cad mkhyen pa klu sgrub rgya mtshos slob ma phan pa la sogs pa mang du yod pa yin no/ gnyis pa ska cog dang rin chen bzang pos srol btong
tshul ni/ zha lu lo chen gyis/ /chos rgyal ral pa can gyi dus/ ska cog zhang gsum mkhas mang gis/ /rgyal po'i bkas bskul gsar bcad kyi/ /skad kyis brda sbyar gtan la
phab/ /slad nas rin chen bzang po dang / /blo ldan shes rab la sogs pa/ /mkhas mchog rnams kyi de la brten/ /zhes gsungs pa ltar/ sang skabs su lo tsA ba chen po ska cog
zhang gsum dang / rin chen bzang po/ /blo ldan shes rab la sogs pa rnams kyis tshul 'di'i srol ches cher btod par mdzad pa yin te/ de yang rgyal po khri ral pa can gyi dus
su rgyal blon rnams kyi bka' bskul te/ sngon lha sras yab kyi ring la mkhan po / ye shes dbang po/ zhang rgyal nyen nyi bzang / blon po khri sher sang / lo tsA pa dznyA
de wa ko Sha/ lce khyi 'brug bram ze a nanta la sogs pas 'gyur mdzad pa rnams la chos kyi skad bod la ma grags pa mang dag cig byung zhing / rgya dkar nag dang / li dang
/ za hor la sogs pa yul sna tshogs nas bskur bas yul de dag gi brda si 'dra pa mang pos chos slob dka' bar gzigs nas 'og gi mkhas pa A tsarYa dzi na mi tra dang / su rendra
sa nyi dang /

dhi dang / dA na shI la dang / bod kyi mkhan po ratna rakShi ta dang / dharma shrI la dang / lo tsA ba mkhas par tshud pa ska ba dpal brtsegs/ cog ro klu'i rgyal mtshan/ dznyA
na se na ste zhang ye shes sde dang / dza ya rakShi ta dang / manydzu shI warma dang / ra nantra shI la la sogs pas theg pa che chung las byung ba'i chos rgya gar skad
las bod kyi skad du bsgyur zhing / ming du btags pa rnams dkar chag tu bris nas nam du yang gzhung lugs de ga las mi bsgyur zhing / kun gyis slob tu rung bar gyis shig
ces bka' stsal pa la brten nas/ sngar bsgyur ba rnams skad gsar bcad kyis gtan la phab/ bkas bcad rnam pa gsum mdzad de/ skad dod so so dang bsgyur tshul yig char bkod/ sde
pa gzhi thams cad yod par smra ba las gzhan dang / gsang sngags rnams rgyal blo paN dang bcas pa mthun grub na ma gtogs/ lko tu mi bsgyur bar bkas bcad/ tha na bre dang
srang zho la sogs pa yang rgya gar dang mthu par bcos/ de thams cad lo paN rYal blon dang bcas pa'i phyag rgyas btab/ dkar chag tu bkod de/ bod 'bangs thams cad la de dag
las mi 'da' bar dril bsgrags pa yin no/ ji skad du yang sgra sbyor bam gnyis las/ rta'i lo la btsan po khri lde srong btsan pho brang 'on cang rdo na bzhugs/ stod smad
kyi dmag rje dang rkun chen btul/ gar log gi pha nyas phyag btsal/ blon chen zhang khri zur ram shags dang / blon ma rje lha mdo la sogs pas bya las gnang mang bcad de/
rnga rta dang ba mar phal mo che phyag tu phul/ zhang blon man chad so sor bya dga' stsal pa'i lan la/ nyi 'og gi mkhan po

su renda bo dhi dang / shI lendra bo dhi dang / dA na shI la dang / bo dhi mi tra dang / bod kyi mkhan po ratna rakSha ta dang dharma ta shi dang / lo tsA ba mkhas par tshud
pa dznyA na se na dang / manydzu shri warma dang / ra nendra shi logs pas/ theg pa che chung gi chos las byung ba'i rgya gar gyi skad las bod kyi skad du bsgyur zhing ming
du btags pa rnams dkar chag tu bris te/ nam du yang gzhung lugs de las mi 'gyur zhing / kun gyi slob tu rung bar gyis shig /ces bka' stsal nas sngon lha sras yab kyi
ring la A tsarYa bo dhi ratwa dang / ye shes dbang po dang / zhang rgyal nyen nyi bzang dang / blon po khri sher sang shI dang / lo tsA ba snyi de ba ko Sha dang / lce khyi
'brug dang / bram ze a nanta la sogs pas chos kyi skad bod la ma grags pa las/ ming du btags pa dag cig mchis pa'i nang nas/ kha cig chos kyi gzhung dang / byA ka ra Na'i
lugs dang mi mthun te/ mi bcos su mi rung ba rnams kyang bcos/ skad kyi ming gce so 'tshal gyis bsnan nas theg pa che chung gi gzhung las ji skad 'byung ba dang / gna'i
mkhan po chen po nA gardzu na dang / bha su bantra la sogs pas ji ltar bshad pa dang / byA ka ra Na'i lugs las ji skad du/ 'dren pa dang yang bstun te mjal dka' ba rnams
kyang tshig so sor bkral nas gtan tshigs kyi bshad de gzhung du bris/ skad kyang pa bshad mi 'tshal ba sgra ji bzhin du bsgyur ba'i rigs pa rnams kyang sgra btsan par
bgyis te ming du btags/ skad kha cig don bzhin du gdags pa'i rigs pa rnams kyang don btsan par bgyis te ming du btags te/ btsan po'i spyan sngar bandhe chen po yon tan dang
/ bandhe chen po ting nge 'dzin la sogs pa'ang 'tshogs te/ rje blon gdan 'joms pa la zhus te/ dharma bsgyur

ba'i thabs dang / rgya gar gyi skad las bod kyi skad du ming gdags pa'i rnam gzhag bkas bcad de gtan la phab/ dam pa'i chos bsgyur ba'i lugs ni sgra dang mthun la/ don dang
yang mi 'gal la/ bod skad las kyang gar bde bar gyis shig dharma bsgyur ba la rgya gar gyi skad go rim las mi nor bar bod kyi skad du bsgyur na don dang tshig tu 'brel zhing
/ bde na ma bsnor bar sgyur zhig bsnor na bde zhing go ba bskyed pa zhig yod na/ tshiT bcad la ni rtsa ba bzhi pa'am drug pa'ang rung ste/ tshigs su bcad pa gcig gi
nang gar bde bar bsnor zhing sgyur cig rkyang pa la ni don gar snyegs pa yan chad kyi tshig dang don gnyis ka la gar bde bar bsnor zhing sgyur cig skad cig la ming du ma
'dren pa ste/ ltag 'og dang bstun la gar snyegs pa bzhin du ming thogs shig /gau ta ma lta bu gau'i sgra las/ tshig dang / phyogs dang / sa dang / 'od dang / rdo rje dang
/ pa lang dang / mtho res la sogs pa rnam pa du mar snyegs pa dang / go'u shi ka dha bu rtswa ku sha thogs pa dang / mkhas pa dang pad ma la dga' ba la/ 'ug pa dang mdzod
ldan la sogs pa sgra'i lugs las drangs shing bsgyur na/ rnam grangs mang po zhig tu snyegs la/ bsgyur ba rnam pa gcig gi nang du ni/ rnam grangs de kun 'du yang mi btul
ste/ gcig tu chad par bya gtan tshigs chen po med pa rnams ni mi bsgyur bar/ rgya gar gyi skad so na zhog cig gar yang drang du rung ba'i tshig byung na/ phyogs gcig tu
'chad par mi bsgyur bar/ spyir snyegs su rung bar gyis shig yul dang sems can dang / me tog dang rtsi shing la sogs pa'i ming bsgyur ba mi go zhing tshig mi bde ba dang /
'ol cir bsgyur du rung yang don du de ltar

yin nam min gtol med pa rnams ni 'go la yul zhes sam/ me tog ces bya ba gang la bya ba'i ming zhig bla thabs su bsnon la/ rgya gar gyi skad so na zhog cig grangs la rgya gar
gyi skad bzhin du bsgyur na/ dge slong brgya phrag phyed dang bcu gsum zhes 'byung ba la sogs pa ni/ stong nyis brgya lnga bcu zhes tha mal par bod kyi lugs bzhin du bsgyur
na don dang yang mi 'gal la/ bod kyi skad la yang bde bas grangs bsdom du rung ba rnams bod kyi lugs bzhin du thogs shig /sa ri dang / sam dang / u pa lta bu la sogs
pa tshig gi phrad dang rgyan lta bur 'byung ba rnams bsgyur na/ don dang mthun zhing 'byor ba'i thabs ni/ yongs su zhe'am/ yang dag pa zhe'am/ nye ba zhes sgra ji bzhin
du sgyur cig don lhag par snyegs pa med pa rnams ni tshig gi lhad kyis bsnan mi dgos kyi don bzhin du thoT shig rnam grangs su gtogs pa'i tshig rnams ni ma 'dogs na ming
gang / bod skad du phyir gdags shing tshig tu gang bde bar gdags so/ 'doms na so sor btags pa bzhin du thogs shig sangs rgyas dang byang chub sems dpa' nyan thos la sogs
pa la zhe sa dang / ko long gi tshig gi rim pa ni/ sangs rgyas la zhe sa'i tshig tu bsgyur/ gzhan ma tshig 'bring po yan chad tsam du bya ste/ sngon lha sras yab kyi spyan
sngar mkhan po dang lo tsA ba mkhas pa tshogs pas/ dharma dkon mchog sprin dang / 'phags pa langkar gshegs pa bsgyur te gtan la phab pa'i lugs bzhin du sgyur cig skad kyi
lugs 'di ltar bkas bcad pa las so sor nas su 'chos shing 'og tu ming gsar du 'dogs su mi gnang gi /bsgyur ba dang 'chad pa'i gra so so nas skad gsar du ming gdags dgos
pa zhig na/ so so'i gra grar ming chad pa ma gdags

par/ chos kyi gzhung dang / sgra'i lugs las ji ltar 'byung ba'i gtan tshigs dang chos la ji skad du gdags pa spyod de/ pho brang du bcom ldan 'das kyi ring lugs kyi 'dun sa
dang / dharma zhu chen 'tshal ba'i grar phul la snyan du zhus te bkas bcad nas skad kyi dkar chag gi dkyus su bsnon/ gsang sngags kyi rgyud rnams gzhung gis gsang bar bya
ba yin te/ snod du ma gyur pa rnams la bshad cing bstan du yang mi rung la/ bar du bsgyur zhing dpyod du gnang gis kyang / ldem po'i ngag tu bshad pa ma khrol nas/ sgra
ji bzhin du 'dzin cing log par spyod pa dag kyang 'byung / sngags rgyud ni nang nas thu zhing bod skad du bsgyur ba dag kyang 'byung / zhes gdags kyi/ phyin chad gzungs
sngags dang / bla nas bka' stsal te bsgyur du bcug pa ma gtogs pa sngags kyi rgyud dang / sngags kyi tshig thu zhing bsgyur du mi snang ngo / /zhes gsungs pa ltar de ltar
sngar dar gyi skabs su sgra'i yig cha byung ba ni/ lo tsA ba lce khyi 'brug gis sgra'i gnas brgyad pa rtsa 'grel/ lo tsA ba spyis thun mong du bye brag rtogs byed che 'bring
chung gsum sgra sbyor bam po gnyis pa sogs so/ /de dag gi rjes su zhugs nas bstan pa phyi dar gyi skabs su lo tsA ba rnams kyi mchog rin chen bzang po dang / blo ldan
shes rab la sogs pas kyang gtso bor lo tsA ba rnams kyi brda chad las ma g.yos shing / cung zad bcos pa gnyi zla la nyi zla dang / bstan chos la bstan bcos dang / stug
po la mthug po la sogs pa yod do/ /de ltar brda gsar rnying gi bye brag rnam par 'byed tshul yang / dbus

pa blo gsal gyi bstan bcos thor bu kha re dang / paN chen shAka mchog gi brda'i bye brag rnam par 'byed pa'i bstan bcos/ smin drug lo tsA ba'i legs par bshad pa li sha'i gur
khang la sogs pa rnams la rtog par bya'o/rtsa ba'i gsum pa bdag nyid chen po sa paN dang / shong ston yab sras kyi skabs su dar zhing rgyas tshul bshad pa ni/ kun shes
las/ snga ma'i byings mdo yi ge'i mdo 'grel bcas/ phyi ma'i byings mdo uN 'grel par bcas/ /byings dang kun bshad dpung gnyen si sogs kyi/ /bya ba rgyas pa la sogs mang po
dang / /snga ma'i supra mtha' rin chen 'byung ldan sogs/ /sgra yi yan lag sdeb sbyor rin chen 'byung / /snyan ngag me long mngon brjod 'chi med mdzod/ /kun tu dga' ba'i
zlos gar la sogs pa/ /shong dpang yab sras rnams kyis bsgyur zhing bshad/ /sgra dang snyan ngag sdeb sbyor mngon brjod dang / /zlos gar rnams la rig gnas chung ngu 'am/ /tha
snyad rig pa'i gnas lngar grags pa rnams/ /chos rje sa paN yan la ma dar zhing / /thar lo yan la sgra mdo 'gyur ba med/ /sgra rig brjod bya spros te bshad na ni/ /zhes
gsungs pa ltar ro/ /'di dag ni don legs par 'grel ba la sa bcad rnam pa gsum ste/ dang por bka' drin che ba bdag nyid chen po sa paN byon tshul/ bar du bka' drin che ba
shong dpang yab sras byon tshul/ mthar bka' drin che ba zha lu lo tsA ba chos skyong bzang po byon tshul bshad pa'o/ /dang po ni/ skye ba du mar sbyangs pa dang / /mkhas
pa du ma bsten pa dang / /rnam par dpyod pa'i blo gros gyis/ /shes bya kun la 'jigs med thob/ /ces rang nyid kyi zhal gyis bzhes shing mkhas pa thams cad kyi tshad mar gyur

pa/ bod du rig gnas rnam pa bcu'i srol gang zag gcig nyid kyi dang por phye ba ni bdag nyid chen po sa paNDi ta kho na ste/ de yang / yab dpal chen 'od po dang / yum nyi khri
lcam gyi sras su 'khrungs pa nas bzung ste/ rnam thar rgyas pa ni gzhan du shes shing / 'dir rig gnas kyi tshul legs par gsan pa'i tshul cung zad brjod na/ go mkhyen tsam
gyi dus kyi ba snga ma'i bag chags sad pa'i stobs kyis saMskraM ta'i skad du ma smra ba byung bas/ yum na re/ 'di la rang ga gcig pa yong ba legs sam/ gtam go rgyu med
pa'i ngag ngog mang po zer ba zhig gda' zhus pas/ rje bas saMskraM ta'i skad mkhyen pas/ khyod kyi la (gu) ba byung dogs med gsungs/ yang sa la phyag mdzub kyis nA ga ra
dang / lanytsha'i dbyangs gsal bris nas klog tshul mdzad/ mi 'gom par phyag gis byil phyis nas gtong ba byung / thog mar rang gi yab las kye rdor gyi dbang sogs nod/ yi
ge'i bye brag du ma dang / rtsis dang gso dpyad ri mo la sogs pa mthar phyin par bslabs/ rje btsun rin po che la dbang rgyud man ngag sogs gsang sngags yab chos thams cad
dang / rig gnas kyi cha shas 'ga' zhig kyang gsan pas tshegs med du thugs su chud/de nas dge bshes zhu la sogs pa'i bod ston du ma las/ bod la yongs su grags pa'i chos
skor thams cad gsan pas thams cad tshar re la thugs su chud/ lhag par rje btsun chen po grags pa rgyal mtshan gyi drung du lam zab mo bla ma'i rnal 'byor gyi byin rlabs zhus
pas/ dus de nyid du bla ma 'jam pa'i dbyangs su gzigs/ chos thams cad skad cig la thugs su chud/ des bya'i

gnas thams cad la mi 'jigs pa'i spobs pa thob pa yin te/ bstod pa mdzad pas kyang / zab mo'i lam gyis byin gyis brlabs pa'i tshe/ /zhes sogs gsung pa lta bu'o/ /'on kyang tha
snyad du gnas bcu gsan nas srol phye tshul cung zad brjod na/ thog mar sgra rig pa la/ rje btsun chen po grags pa'i zhabs drung du sgra'i gnas brgyad smra sgo la sogs
pa rnams gsan cing / de nas 'dzam bu gling gi rgyan dam par gyur pa/ kha che'i bsod snyoms pa chen po mahA paNDi ta shAkya shrI la sgra ka tsan snying po bsdu ba la sogs
pa'i sgra'i mdo rnams rags rim gsan cing / nub phyogs a ti na war sku 'khrungs pa'i bram ze'i slob dpon chen po surga ta shrI dpal ldan sa skyar spyan drangs nas lo gnyis
kyi bar du ka lA pa rtsa ba dang / de'i 'grel pa stong phrag drug pa dang bcas pa/ ming sgrub pa su wanti/ byings sgrub pa ti wanti/ rab tu sgrub pa mtha' dag gsan/ paNDi
ta chen po sangga shrI la tsandra pa/ de'i ming dang byings kyi sgrub pa rnams mtha' chod dang bcas pa gsan nas khong du chud par mdzad de/ de dag gi tshul gsal bar ston
pa la/ skra la 'jug pa'i rnam bshad/ mkhas pa 'jug pa'i sgo/ smra sgo'i don bsdu la sogs pa mdzad nas/ sgra rig pa'i phyogs kyi srol legs par btod pa yin te/ nyid kyi gsung
las/ gzhan dag gis ni sngon chad lugs 'byung 'di/ /gangs ri'i ngogs 'dir rgyas par ma mdzad la/ /de na mkhas pa rnams kyang rmongs gyur pas/ /'di la kho bo blo gros
gsal phyir dbye/ /zhes gsungs shing / dpal khang lo tsA ba'i bstod par yang / indra pA Ni byA kar cha bsags so/ /legs sbyar rgya mtsho de nyid

skad cig la/ /gzigs tshe brda sprod byed pa sarbadznyA/ /skabs gsum bla ma'i stan las babs sam snyam/ /zhes gsungs pa yin no/ /de bzhin du tshad ma rig pa yang bod ston rnams
la mang du gsan cing / khyad par kha che paN chen la rnam 'grel le'u dang po'i 'grel pa stong phrag phyed dang bzhi pa yan gsan nas bsgyur cing zhus/ slob dpon thar pa'i
'byung gnas zhes bya ba'i rtog ge'i skad ces pa'i bstan bcos gsan cing bsgyur/ gzhan phyi rol rig byed kyi tshad ma drang srong chen po gzegs zan gyis sbyar ba'i rtog
ge'i bstan bcos rig pa zhes bya ba sogs gsan cing / mdor na sde bdun mdo dang bcas pa'i yan lag thams cad thugs su chud cing / de dag gi don 'brel bar byed pa tshad ma rigs
pa'i gter rtsa 'grel gnyis mdzad pa yin cing / nyid kyi gsung las/ shes bya'i mkha' la thogs med rgyu nus shing / /phas rgol nyi zla'i gzi brjid za nus kyang / /rtag tu
skye bo kun gyis ma mthong ba'i/ /kun dga' rgyal mtshan nam mkha'i sgra gcan 'dra/ /zhes gsangs shing / /bstod pa mdzad pas kyang / /tshad ma gsum gyi gnas gsum gzhal bya'i
don/ ma lus rtogs pas sgrub dang sun 'byin gyi/ /ma rtogs log rtog the tshom tshar gcod par/ /sde bdun mdzad pa'i blo bdun khyod kyi mtshan/ /zhes gsungs so/ /yang sdeb
sbyor gsan pa'i tshul yang / paNDi ta sangga shrI la dmar ser dang rgyal ba'i lhas mdzad pa'i sdeb sbyor gyi gzhung / khyad par de dag las yon tan brgyad kyis khyad par
du 'phags pa slob dpon rin chen 'byung gnas zhi

bas mdzad pa'i sdeb sbyor rin chen 'byung gnas dang / 'phags pa 'jam dpal gyi brita ma la sogs pa gsan nas legs par khong du chud/ de dag gi don 'grel pa la sdeb sbyor sna
tshogs me tog gi chun po mdzad de rig gnas 'di'i srol legs par phye ba yin te/ gzhung de nyid du/ sngon chad gangs ri'i khrod dir mkhas rnams kyi/ /rna ba'i snod du nye bar
ma lhung zhing / lce yi dbang po kun nas ma myangs pa/ /ro brgya'i 'byung gnas dpag bsam shing 'di skyed/ /ces gsungs shing / bstod pa mdzad pas kyang / dmar ser rgyal
lha'i lugs las khyad par du/ /yon tan brgyad kyis 'phags pa'i sdeb sbyor gzhung / br-itta dzA ti'i ngo mtshar rtogs byed la/ /zhi ba'i zhabs dang khyod blo mthun mong gyur/
/zhes gsungs so/ /snyan ngag gi rig pa ni/ rje btsun chen po grags pa rgyal mtshan la skyes rabs so bzhi pa dang / gzhon nu ma bdud gyi rtogs pa brjod pa la sogs pa'i
skyes rabs kyi rigs du ma gsan cing / paNDi ta sangga shrI la snyan ngag gi bstan bcos chen po gsum dang chung ngu gsum/ rgyan gyi bstan bcos dbyangs can gyi mgul rgyan
stong phrag brgyad pa dpag bsam 'khri shing la sogs pa mtshan nyid dang mtshan gzhi ston pa'i bstan bcos mang du gsan zhing / lhag par daNDi'i tshig rgyan la mkhas par bslabs
te/ de dag gi brjod don ma lus pa mdor bsdus pa'i pa'i tshul gyis/ mkhas pa 'jug pa'i sgor gtan la phab pas rig gnas 'di nyid kyi srol bla na med pa phye ba yin te/
bdag nyid chen po'i gsung las/ 'ga' zhig sgra dang rnam par dbye ba dang / khams dang byed tshig dpe dang tshig gi rgyan/ /dbye bsdu grangs dang go rim nges pa

la/ /'di na phal cher rmongs par mthong nas 'dir/ /mang du thos shing mthong nas goms pa dang / /man ngag dbang gis dpal ldan kun dga' yi/ /rgyal mtshan 'di na 'ga' tsam 'chad
pa la/ /mkhas pa rnams kyis dga' ba bskyed de nyon/ /zhes gsungs shing / /bstod pa mdzad pas kyang / /dbyangs can lang tsho zag zad ye shes kyi/ /rtse dgas thugs yid
gcugs pa'i seng ge brtsen/ /tshig rgyan bal la ki ste lha'i rol sgras/ /yid bsgyur khams gsum dbugs 'byin snyan ngag mkhan/ /zhes gsungs pa yin no/ /de bzhin du mngon brjod
kyi rim pa yang bod du yongs su grags pa'i sde snod gsum dang rgyud sde bzhir gsungs pa'i ming gi tshogs mtha' yas pa dang / de dag kyang 'dod rgyal dang / rjes grub 'dra
'brel sogs so sor phye zhing / bkas bcad thog mtha' bar gsum du grags pa ltar/ brda gsar rnying gi bye brag thams cad legs par phyed cing / lhag par mkhas pa chen po
dge 'dun dpal las mngon brjod kyi bstan bcos las yi ge re re'i mngon brjod gsan cing bsgyur/ a ma ra ko Sha dang / sna tshogs gsal ba'i 'grel pa dang bcas pa gsan cing /
de dag sde gsum mam bzhir 'dus shing / rtags gsum gyi rnam dbye legs par phyed pa'i sgo nas rig gnas 'di'i srol cher btod pa yin te/ nyid kyi gsung las/ byang phyogs 'di
na tshig la mkhas pa med/ /legs par shes nas 'chad pa kho bo tsam/ /rtags kyi dbye ba phal cher 'dir mi 'jug /'on kyang bod la mkho ba tsam zhig bsdu/ /zhes gsungs shing
/ bstod pa mdzad pas kyang / tidra supra mtha' dang rtags kyi rnam dbye sogs/ /so sor ma 'dres sna tshogs mngon brjod dag /'chad mkhas mtha' yas ming la

ma rmongs pas/ /'chi med seng ge'i khengs pa thung ngur mdzad/ /ces gsungs so/ de bzhin du zlos gar gyi bstan bcos kyang paNDi ta sangga shrI las gzugs kyi nyi ma'i bstan bcos
dang / dha ra ta la sogs pa gsan cing khong du chud de/ de dag gi tshul phyogs tsam ston pa la rol mo'i bstan bcos zhes bya ba mdzad cing / nyid kyi gsung las kyang /
/sngon chad gzhan gyi yid la ma shar ba/ /'di 'dra gang gis shes de blo gros ldan/ /rgan po rnams kyis yang yang rnam dpyad pa'i/ /don de rtogs kyang de la ngo mtshar med/
/ces gsungs shing / bstod pa mdzad pas kyang / sngon byung zlos pa'i gar de skad rigs bzhi/ /brda sbyor la byang rgya mtsho'i mtha' la sogs/ /tshar phyin thugs chud zin
dang pham zin pa'i/ /sgra skad kun gyis khyod la lung du ston/ /ces gsungs so/ /de bzhin du dus sbyor shes pa yang / rtsis kyi gzhi lo zla dag pa/ lnga bsdus/ sgra gcan/
gza' lnga/ nyi zla gza' 'dzin/ du mjug la sogs 'char ba dang / nub pa'i mtha' dang / de dag gi dge legs kyi rtsis dang / dbyangs 'char la sogs pa'i rtsis rnams kyang phul
du phin pa mkhyen cing / de dag rgan po rnams la grags zin pa'i phyir/ srol 'byed kyi bstan bcos ni ma mdzad la/ legs par gsungs pa'i brgyud pa'i srol ni mang du yod pa
yin no/ /bstod pa mdzad pas kyang / rtsis grangs rig pa kun rdzob rten 'brel che/ za 'og ltar gzigs srid pa'i A darsha/ /dkar nag rtsis la byang ba'i rnam rig gi/ /gtsug
lag rgya mtsho ri byi'i khyor chu bzhin/ /zhes gsungs so/ /

de bzhin du bzo rig pa yang rgya bod kyi mkhas pa rnams las legs par sbyangs shing / ri mo dang sku gzugs kyi mtshan nyid dang / cha tshad la sogs pa mdo rgyud kyi lung dang
mthun par mkhyen cing / zhar byung brtag pa rnam pa brgyad kyang khong du chud/ de dag gi mtshan nyid ston pa'i sku gzugs kyi bstan bcos dang / brtag pa'i bstan bcos sogs
yod par gsungs kyang / deng sang dpe rgyun mthong ba ma byung la/ de'i phyir nyid kyi gsung las/ shes bya'i me tog yon tan dri bsung can/ /snyan pa'i mdog mdzes kun gyis
bsngags na yang / /sbrang rtsi 'dzin pa kun dga' rgyal mtshan dpal/ /bzang po min pas shes bya'i bcud ma rnyed/ /ces gsungs shing / de bzhin du bston pa mdzad pas kyang
/ lus ngag yid dang bzo dang mchog phal gyi/ /gzugs brnyan bskrun la tshad dang 'phrul gyi dbyibs/ /sna tshogs byed po las tshul mtshar sdug gi/ /tshon brgya 'dren pa dpyod
ldan dga' ba'i gnyen/ /zhes sogs dang / gso ba rig pa'i tshul yang / spyir phyi nang gi gzhung lugs du ma las byung ba rnams dang / khyad par yan yag brgyad pa'i snying
po 'grel pa zla zer dang bcas pa thugs su chud cing / de dag gi don legs par ston pa'i bstan bcos yan lag brgyad pa'i bsdus pa zhes bya ba mdzad pa yin te/ ji skad du/
bstod pa mdzad pas/ ma rig rtsa ba zhi brgya rtsa bzhi'i nad/ /'phel zad 'khrug pa'i gnyen po tshe'i rig byed/ /thar pa'i 'tsho srog bsrung ba'i thabs tshul stong / /ji
bzhin mkhyen pa de 'dra gzhan gyis min/ /zhes gsungs so/ /nang rig pa ni/ rgya bod kyi bla ma rnams las/ bsam pa'i ra ba las

'das pa zhig gsan zhing / khyad par rje btsun chen po grags pa rgyal mtshan gyi bka' drin gyis/ mdo rgyud thams cad la mi 'jigs pa'i spobs pa thob/ lung dang rtogs pa'i yon
tan thams cad mnga' ba yin pas/ de'i tshul rgyas par su zhig gis brjod par nus/ che long tsam brjod na yang mang du dogs pas 'dir rgyas par ma spros la/ dpyod ldan dag gis
gzhan du shes par gyis shig de dag gi tshul ston pa'i bstan bcos kyang / gzhung lugs legs bshad/ thub pa dgongs gsal/ sems bskyed chen mo/ sdom gsum rab dbye/ bdag med
bstod 'grel la sogs pa ji snyed cig yod pa yin pas bka' 'bum du shes par bya'o/ de bzhin du nyid kyi gsung las kyang / bstan pa'i 'jug der bstan la rab gus shing / /bstan
pa mtha' dag bsrung zhing 'dzin 'dod pa/ /shAkya'i dge slong kun dga' rgyal mtshan dpal/ /bzang pos bstan la phan phyir 'di sbyar ro/ /zhes gsungs shing / de bzhin du bstod
pa mdzad pas kyang / yongs 'du'i tshal du kumbhi da ra dang / /'od ldan tshogs pa'i mkha' nang nyin byed ltar/ /mkhas mang 'dus pa'i dubs na thams cad mkhyen/ /khyod
dang mtshungs pa sngon dang phyi mthar su/ /zhes gsungs so/ /de ltar na rig gnas rnam pa bcu'i srol legs par phye nas gangs ri'i ljongs kyi blo gsal dag mkhas pa mkhas pa
zhes bya ba'i grangs su chud cing / rigs pa dang mi rigs pa'i tshul mtha' dag 'byed shes pa ni rje btsun nyid kyi sku drin yin la/ de lta bu'i rnam par thar pa gzhan la
son par bzhed nas/ nyid kyi gsung las/ sgra pa nga yin rtog ge pa nga smra ba ngan 'joms nga 'dra med/ /

sdeb sbyor nga mkhas snyan ngag nga nyid mngon brjod 'chad la 'gran med nga / /dus sbyor ngas shes phyi nang kun rig rnam dpyod blo gros mtshungs med nga / /de 'dra gang yin
sa skya pa ste mkhas pa gzhan dag gzugs brnyan yin/ /zhes gsungs shing / rang nyid kyi grel pa'i sgo nas kyang gsal bar mdzad pa yin no/ /gnad des na bod yul gangs ri'i
ljongs 'dir theg pa gsum dang rig gnas cha shas tsam gyis 'gyur dang bshad pa mdzad pa ni sngon dus kyang mang du byung mod/ bdag nyid chen po sa paN ma byon gong du ni
rig gnas rnam pa bcu'i srol cher ma dar la/ dper na nor bu rin po che rdog ma phul du phyin pa yod kyang / de nyid la bug pa phug ste/ srad bu brgyu ba'i lam med na lha dang
mi rnams kyi mgrin pa'i rgyan du ci yang byed mi nus la/ de nyid la bzo bo mkhas pas rdo rje rin po che ste pha lam gyis bug pa phug zin na dar la sogs pa'i skud pa 'jam
pos kyang rin po che rnams phreng bar byas nas mgrin pa'i rgyan du byed nus pa ltar/ bdag nyid chen po rnam par dpyod pa'i blo gros rdo rje rin po che pha lam gyi zegs
mas rig gnas rnam bcu'i nor bu brjod don legs par 'byed pa'i bug pa'i snang bas srol ma phyer bar/ lo tsA ba gzhan mkhas par rlom pa'i rig pa srad bu'i tshogs kyis 'jug
pa thod pa min na/ bod kyi blo gsal rnams kyi mgrin pa'i rgyan du rngo gar yang thogs pa min la/ de'i phyir bdag nyid chen pos srol btod/ shong dpang yab sras kyis dar zhing
rgyas par mdzad nas/ rig gnas rnam pa bcu'i nor bu'i phreng bas bod kyi blo gsal rnams kyi mgrin pa'i rgyan mdzes par byed pa'i shing rta'i srol 'byed ni sa paNDi

ta yin no/ /zhes pa'i snyan grags 'og min gyi bar du khyab bo zhes ston pa la/ bstod pa mdzad pas/ bsil sbyor sgeg mo theg gsum bsgyur bshad kyi/ /snang ba ka tsa li ta'i gos
klubs kyang / /gser zhal mngon du ma 'phyar de srid du/ /rig gnas rgyan gyi lang tsho'i gtam yang ci/ /rin thang che ba'i nor bu rig gnas bcu/ /khyod blo'i rdo rjes yang
dag ma phug bar/ /gzhan rig srad bus 'jug pa thod min na/ /blo gsal mgrin pa'i rgyan du rngo gar thogs/ /de slad 'di na tha snyad shing rta'i srol/ /thog mar 'byed la
ston pa gnyis pa zhes/ /gcig tu dkar ba'i snyan grags A na ka /phyogs kyi mdzes mas brtan g.yo 'jig kyang brdung / /zhes gsung pa yin no/ /de ltar bu'i bka' drin gsab pa
dang / rang nyid kyang dam pa'i rjes su 'jug pa'i phyir/ rjebatsun sa paNDi ta'i gsungs rab la thos bsam bsgom gsum zhe thag pa nas gyis shig ces yang yang du snying nas
gdams pa yin te/ de ltar bgyis pa'i bsod nams kyis 'di phyi'i don thams cad 'grab cing bstan pa la phan pa'i thos bsam bgyis pas/ thams cad mkhyen pa'i go 'phang yang bde
blag tu thob pa'i phyir/ de skad du yang nyid kyi gsung las/ des na sangs rgyas gsung rab dang / /mkhas pa rnams kyis mdzad pa yi/ /bstan bcos la ni byin rlabs yod/ /'di
'dra nyan bshad byed pa la/ /thos pa zhes ni brjod pa yin/ /de don spyod pa bsam pa yin/ /nan tan gyis ni de sgrub pa/ /sgom pa yin par shes par bya/ /thos bsam sgom gsum
de ltar yin/ /'di ni sangs rgyas bstan pa yin/ /zhes dang / 'di la dga' bas nyan dang sems rnams kyi/ /sems la 'jam pa'i rdo rjes zhugs nas/ khyad par

tshig gi don la mkhas pa yi/ /nges par byin gyis brlab par bdag gis shes/ /zhes gsungs shing zhal gyis bzhes pa lags so/ /gnyis pa bar du skra drin che ba shong dpang yab sras
ji ltar byon pa'i tshul ni/ de yang thog mar bdag nyid chen pos srol legs par btod pa de nyid rgya gar gyi gzhung phal mo che bsgyur ba dang / bshad pa'i rgyun ches cher
dar bar mdzad pa po ni shong dpang yab sras rnams yin pas bod la bka' drin shin du che'o/ unauditedde yang thog mar shong lo tsA ba rdo rje rgyal mtshan ni la stod lho'i
dpyad lung shar gyi bong ra zhes par sku 'khrungs/ gzhon nu la rab tu byung / go yul ba mdo sde dpal rgyal mtshan gyi drung du/ dus 'khor chag lugs/ bde kye phreng ba
skor gsum sogs mang du gsan cing / gar thig rtsis la mkhas par sbyangs/ gza' gsal bar byed pa'i sgron me sogs rtsis kyi bstan bcos mang du mdzad/ de nas tsha nar srag bde
ba'i drung du phar tshad mngon sum la mkhas par sbyabs/ dus 'khor gyi skor shog ldebs bzhi bcu tsam phyag bris su bris nas yon du phul te/ 'bro lugs kyi dbang rgyud bshad
pa man ngag dang bcas pa gsan/ 'phags pa rin po ches snga res sa skyar byon pa na bstod pa'i tshigs su bcad pa spel legs phul nas lo tsA slob tu 'gro bas rdzong bar zhu
zhus pas/ de lta bu'i blo skye ba bzang / re zhig gzhung lugs gsar pa bsgyur ba'i nus pa ma byung yang / /paNDi ta la slob gnyer dang dri gtugs legs par gyis shig kho bos
kyang chos rje pa brten yun thungs pas/ sdeb sbyor me tog gi chun po dang / tshig gter sogs tshul bzhin mi shes par

'di dag shes pa zhig cis kyang gyis shig /mkhas par gyur pa'i tshe nged la chos rjes pa'i dgongs pa skong dgos kyi 'gyur 'dra yang dgos pa yod de rjes su byed do gsungs nas/
de dag gi dpe dang gser srang lnga/ dar yug bcu rnams gnang byung ste/ rten 'brel yod pas do nub rje btsun gong ma'i gzims khang dpe khang du nyol la song / slar 'khor
ba na shog cig gsungs nas brdzangs so/ /shong gi thugs la skyes stobs kyi blo gros ni phun sum tshogs/ sbyor byung gi nan tan mchog tu gyur na legs bshad gsar pa mang du
bsgyur ba cis mi nus snyam du dgongs te 'phags pa'i gzims g.yog pa mdo smad pa blo gros rgyal po dang 'grogs nas bal yul du byon te/ paNDi ta sa dbang bzang po'i drung du
sgra snyan ngag sdeb sbyor zlos gar mngon brjod la byang bar mdzad nas sa skyar byon/ 'phags pa rin po che'i drung du phebs/ shin tu dgyes par gyur/ nged kyi chos rje pa
byang phyogs sprul pa'i sder sku'i bkod pa bsdu ba'i tshe/ tha ma'i gsung du bka' stsal pa la/ da ni sangs rgyas kyi bstan pa yang mchog tu dar bar byas/ brgal brtags kyi
sgo nas gtan la 'bebs pa'i srol bzang po dod/ tha snyad rig gnas kyi tshul 'di la yang lag rjes chen po byung bas sems la 'phreng ba cher med/ 'on kyang 'phags pa bsnyen
par ma rdzogs pa dang / rtogs brjod dpag bsam 'khri shing ma 'gyur ba dang / dus kyi 'khor lo'i rgyud phreng 'dzin gyi tshigs bcad bzhin ma 'gyur ba gsum tsam mo/ /zhes
gsungs pa zhig yod na'ang bsnyen par rdzogs zin/ 'gyur gnyis sngar ma byung bas da khyed kyis gyis shig /de'i grogs dpon chen shAkya bzang pos kyang byed pa yod do/ /zhes
dgyes bzhin bka' stsal bas/ sa skyar dus 'khor rgyud

'grel shong 'gyur zhes yongs su grags pa'i mkhas pa thams cad 'gyur legs pa rang du mdzad pa 'di mdzad/ slar rdo rje gdan du byon nas mahA bo dhi la mchod pa dang skor ba mdzad/
paNDi ta lakShim ka ra spyan drangs nas/ dpag bsam 'khri shing / klu kun tu dga' ba'i zlos gar/ snyan ngag me long / 'jig rten dbang phyug gi bstod pa brgya pa/ 'jam
dpal gyi bstod pa br-i ta ma la/ tsandra pa'i mdo sbyor ba'i rtsa 'grel/ bzlog pa bsdus pa rtsa 'grel/ slob dpon su pa rakShi tas mdzad pa'i smra ba kun la 'jug pa rtsa
'grel/ slob dpon se ge bzang pos mdzad pa'i rnam dbye'i le'ur byas pa la sogs pa sngon ma 'gyur ba bsgyur/ 'chi med mdzod la 'gyur mchan mdzad nas/ sgra snyan ngag gi bshad
rgyun spel/ 'phags pa rin po ches kyang sde snod 'dzin pa shong lo tsA ba'i snyan du gsol ba zhes pa'i 'phrin las yig mdzad pa na/ dpal dus kyi 'khor lo'i rgyud 'grel
pa dang bcas pa rgya che la zab cing gting dpag par dka' ba/ tshig brling zhing sdeb sbyor byings che bas chen po rnams kyis kyang nyams su len dka' bas sngon byung gi lo
tsA ba dag gis kyang ma 'gyur ba dang / log par bsgyur ba dang / rnam grangs gzhan dang phyogs re ba dang / thar bar bsgyur ba la sogs pa de dag khyed kyis legs par khong
du chud cing nges te/ zhu chen mdzad pa'i glegs bam dang / klu rnams kun tu dga' ba'i zlos gar mthong bas/ dge ba dang rjes su yi rang ba khyad par can skyes zhes rab
tu bsngags/ sgra bsgyur rnams kyi gtsug gi nor bur gyur to/ de nyin kyi dpon po shong lo tsA ba blo gros brtan pas gsan te/

de ni 'phags pa rin po che'i sras kyi thu bor gyur cing / se chen rgyal pos kyang bla mar bkur bas gzhi 'gyur dang 'gyur 'chos mang po mdzad/ gcen gyi yon tan bum pa gang byo'i
tshul du mkhyen cing / khyad par du dus 'khor dang tha snyad rig pa'i gnas la mkhas pa'i slob ma mang du thon/ de la lo tsA ba mchog ldan dang / sgra tshad pa rin chen
rgyal mtshan gnyis kyis gsan la/ lo mchog pa ni mang mkhar khra tshang du sku 'khrungs/ 'phags pa rin po che las rab tu byung / mtshan mchog ldan legs pa'i blo gros dpung
rgyan mdzes pa'i tog ces rang nyid kyis 'dogs par zhus pa bzhin btags la/ phyis lo mchog pa zhes grags/ shong sku mched las dbang rgyud man ngag gsan/ ka tsan la sogs
pa rig gnas mtha' dag bslabs/ bod na 'gyur ro 'tshal gyi dbang gdams ngag bka' bstan bcos phal mo che'i lung mnga' bas/ bod kyi dge ba'i bshes gnyen mang po'i bla mar gyur/
de'i slob ma ni/ dpang lo tsA ba blo gros brtan pa ste/ la stod lho spyang lung gi 'o 'bu gyam du me pho byi ba la 'khrungs/ gdung dpang / yum snga mo nas grongs te lug
gi 'o mas gsos pas lu gu zhes grags/ kho bo ba'i 'o mas gsos na legs pa la blun po rnams kyis lug gi 'o ma byin pas blo gros kyi phyed 'gribs su bcug gsung / grub chen
o rgyan pas bu chung de la dge bshes chen po zhig 'ong bas 'di byin gsung nas/ ja gsol 'phro zhig gsol zhal dang bcas pa bskur/ lo lnga pa la rgod tshang pa'i gdan sa/ byang
gling pa las dge bsnyen nod/ mtshan blo gros brtan par btags/

bdun pa la mkhan chen gser khang pa dang / mes ston 'dul 'dzin pa las rab tu byung / bcu pa la mdo rtsa TIkka dang bcas pa khyi bdun gyis bdas kyang thon pa byung / sngon tshe
sbyangs pas skye ba 'dir/ /gzhung rnams rtsed mo'i zhor la shes/ /zhes gsungs/ grogs shig gis chu la khur bas khyed stobs ches sangs rgyas bstan pa rangs po khur bas
theg 'gro ba 'dug gsungs pas/ des 'thab skad do/ /bcu gsum pa la tsha nar rtag bde ba'i drung du byon/ lo drug bar ma chad dubasten nas/ phar tshad mngon gsum/ dbu ma/ khyad
par du dus 'khor la sbyangs pas/ bum pa gang byo'i tshul du mkhas par mkhyen/ phyi nang gzhan gsum don ston pa'i/ /rgyud 'grel tshig do narang bshad nas/ /rdo rje theg
par blo phyogs mdzad/ /gsang ba'i don ston bla mar 'dudu/ /bsams bzhin yang bla ma 'di bka' drin che/ /rtag bde ba 'di bka' drin che/ /bka' drin can gyi bla ma la/ /gus
pas phyag 'tshal skyabs su mchi/ /zhes sogs gsol 'debs kyang mdzad/bcu dgu pa la rtag bde ba sku gshegs nas/ mang mkhar khra tshang du lo mchog pa la dus 'khor shong lugs/
ka tsan me long / rong pa shes rab seng ge la dus 'khor rwa lugs/ sa skyar 'jam skya ba la brtag gnyis/ rnam 'grel/ rig gter gsan//nyi shu pa la gser khang pas mkhan po/
me tog pas las slob/ byang ston pas gsang ston mdzad de bsnyen par rdzogs/ a tsa ra byung tshad la

phral skad bslabs/ 'jam dbyangs bzhi thog pa dang / paNDi ta'i bar gyi lo tsA mdzad pas lo tsA bar grags/nyer gcig pa la bal por byon/ ra ma A tsarYa dang / ma tha na A tsarYa
la tsandra pa gsan/ sa skyar byon te/ ka lA pa'i 'grel pa gnyis rags rim bsgyur/ shong ston legs bshad lde mig blangs/ /legs sbyar skad kyi gter kha phye/ /sna tshogs
gzhung lugs rin chen blangs/ /legs bshad dga' ston 'gyed la dbang / /zhes gsungs/ dge shing pa la bstod pa rgyas 'bring mdzad nas bskur bas/ dad de dngul bre chen phul ba
bsnams nas/ yang bal por byon/ paNDi ta snga ma gnyis dang / rgya gar shar phyogs kyi tsu Ta paNDi ta rnams bsten nas ka lA pa sogs rig gnas phyi ma gsan/ dgongs rgyan
sogs bsgyur/ slar sa skyar phebs dus 'jam skya bas gtso mdzad kyis ser sbreng dang / bkur sti chen po mdzad/ bal por lan bdun byon/ bal po'i paNDi ta phal che bas man snye
dang dgongs rgyan sogs zhus/ sa skyar bzhi thog pa dang 'jam skya la lam 'bras sogs mang du gsan/so gnyis pa la gung thang gnas po cher chos gzhis btsugs te gung thang
pa bde blo sogs slob ma'i mchog rgya mtsho lta bu 'dus pa la/ dbyar dus 'khor/ dgun phar tshad mngon gsum gyi dus chos gsungs/ snyan pa'i grags pas rgya gar dang hor yul
tshun khyab/ ya tshe dang hor rgyal pos gdan 'dren byung ba la bar chad du gzigs nas/ springs yig gong 'og can gyis ya tshe bzlog cad pu dgon gsar la seng ge gling du btags
te der bzhugs pas hor bzlog sdig pa'i grogs po'i g.yo ba ring du spangs/ /bdud kyi zhags pa'i 'ching ba

che las grol/ /'jigs pa med pa seng ge'i khyim du slebs/ /dpal ldan blo gros brtan pa'i bsam pa 'grub/ /ces gsungs/ skabs der sa skyar byon nas/ lo mchog pa la mnga' ba'i bka'
lung mtha' dag bum pa gang byo'i tshul du gsan/ shas cher gnas po cher bzhugs nas/ rtsom bshad bsgyur gyi sgo phye/ slar sa skyar byon/ chos mang du gsungs/ de'i skabs
su bo dong e'i dge 'dun rnams kyis rgyal sras thogs med la gdan sar gsol ba btab pas/ bdag gis mi yong / nged kyis lung bstan pa ltar byas na de'i brgyud pa bdun gyi bar
du lugs gnyis kyi sa sde 'di la phan par 'gyur ro zhes gsungs so/ de la dge 'dun rnams kyis kyang bka' bzhin bgyid pa zhu ba'i ngo chen phul ba na/ sems dpa' chen po des
kyang dpang lo rtsa ba'i drung du phebs te/ dpal e'i dge 'dun rnams ni nyid la mkhan por gsol ba 'debs kyis/ bdag la yang ngo chen gyi lus su bgyid pas na/ de ni mgon po
khyed kyis mdzad par rigs so zhes thal mo thugs kar sbyar bas bdag nyid chen po de ni thugs shin tu rings par gyur cing / 'jig rten gyi spyod pa la rgyab kyis phyogs pas/
gu ru thogs med thos pa'i gtam la snyan/ /nyin kyi zhal nas legs bshad ma gtogs pa/ /nyes par snang ba ga la srid pa ste/ /kho bo'i mkhan po chen po rtag bde pa/ /seng
ge rgyal mtshan gyis kyang ma thob pa'i/ /gdan sa yin pas de ring rang la 'gro/ /'gyur na mi yong da lta rang la 'gro/ /zhes gsungs shing / khri thog tu phebs nas bstan
pa'i bya ba yun ring mdzad/ de nas dbus su byon pa'i lam du glegs bam mang po slob ma la bkye ba'i mnal lam byang bas zla ba bcu drug gi bar du dbus su bzhugs nas/ lha

sa/ bsam yas/ gung thang / stag lung / rwa sgreng / gsang ne'u thog rnams su dus 'khor/ dgongs rgyan/ phar tshad mngon gsum/ dbu ma rgyan/ sgra snyan ngag zab mo'i mdo lnga
sogs chos mang du gsungs pas/ dbus kyi dge ba'i bshes gnyen phal mo ches gsan/ da ni shi yang mi 'gyod do zhes gsungs/ de nas snar thang du mchims blo bzang pa sogs la dgongs
rgyan snyan ngag sogs gnang / de na e dang sa skyar byon/ si sogs kyi mtha' dpyad 'jam dpal grags pas mdzad pa tsandra pa'i yi ge'i mdo/ ting mtha'i bya ba/ slob dpon
gtsang kha shas mdzad pa'i 'grel pa mdor bstan/ sogs gzhi 'gyur dang zhu chen mang du mdzad cing / dus 'khor 'grel chen gyi bstod 'grel ka lA pa snyan ngag me long gi
'grel pa/ tshogs gsum gsal ba sogs bstan bcos mang du mdzad nas/ de bdun pa chu pho rta'i nag pa'i tshes bcu gsum la bde ba can du gshegs so/ /lo chen 'di la ni slob ma 'jam
dbyangs don yod rgyal mtshan mched gnyis/ bu dol lo tsA ba ma ti rnam gnyis/ gung thang bde blo/ lo chen byang chub rtse mo sogs mang du byung zhing / bu ston rin po
ches ni gtso bor thar lo nyi ma rgyal mtshan la sgra gsan no/ /mkhas pa 'di la rig gnas kyi dogs gnas mang du zhus nas/ 'grel pa dur sing yongs su rdzogs par 'gyur ba sogs
dur sing gi 'grel pa spyan gsum 'bangs kyis mdzad pa phal cher bsgyur 'gyur mang po dang / ka lA pa'i 'grel pa yang mdzad/ slob ma'i gtso bo sgra tshad pa rin chen rnam
rgyal sogs la gsungs pas/ rig gnas kyi bshad rgyun shin tu dar ba byung /

sa bzang ma ti paN chen gyis ni ka lA pa'i 'grel pa shin tu rgyas par mdzad cing / rang gi slob ma sa bzang 'phags pa dang / lo tsA ba dpal ldan smra ba'i seng ge sogs la gsungs
shing / 'phags pa'i rdo rje 'chang kun dga' bzang po la yang sgra snyan ngag legs par gsungs so/ /gung thang pa bde blos mnga' ris su rig gnas legs par spel zhing /
snyan ngag gi 'grel pa dang gtam rgyud ganggA'i tshu rgyun sogs mdzad/ slob ma'i mchog lo chen byang chub rtse mo ni zur tsho zhes par yab gzhon nu dpal bzang / yum dpang
lo'i lcam mo ye shes sman ne gnyis kyi sras su shing mo yos la 'khrungs/bdun pa la dpang lor dge bsnyen nod/ shong gi dbon po chos skyong dpal las rab tu byung /bcu drug
pa la gung thang gnas po cher dpang lo la mngon tshad gsan cing sbyangs/ dpang lo e'i gdan sar bzhugs dus lo bzhir rig gnas phal mo che la sbyangs/nyer gsum pa la 'jam
dbyangs don rgyal bas mkhan po/ dpang los las slob/ chos rje bla mas gsang ston mdzad de bsnyen par rdzogs/nyer lnga pa la lo tsA ba mkhas par mkhyen/ dpang lo zhi bar ma
gshegs kyi bar phyi bzhin 'brengs nas dus 'khor sogs nyid la mnga' ba'i yon tan ma lus thugs su tshud/de nas bu ston/ chos rje bla ma/ rgyal sras pa rnams la/ rgyud sde
rgya mtsho'i dbang rgyud man ngag dang bcas pa gsan/ nyams su bzhes pas/ grub

pa'i dbang phyug tu mnga' gsol/ rgyal sras pas/ lo chen 'di la zhal zas kyis bsnyen bkur na mu ge'i skal pa las thar gsung ba'i snyan grags kyis rnyed bkur mchod pa'i mtsho
brdol/ chu la mi 'bying / bug pa chung ngu la skus brtol/ khang chung du mi mang po la dbang bskur bas rdzu 'phrul bstan/ mngon par mkhyen pa mnga'/ dpal ldan bla ma'i bkas
e'i gdan sa mdzad/ de'i phyag phyir dbus su byon/stag lung ratna kA ras lo chen 'di'i nged kyi dbon po'i slob dpon du 'jog par zhus pas gnang ste/ stag lung pa nam mkha'
dpal bzang la dus 'khor sgra snyan sogs gnang bas de'i bshad rgyun dbus su cher dar/ slar dgas por chos rje bla ma'i drung du byon/ ka lA pa'i sa ris phul/ gtsang phyogs
su bzhugs nas dgung lo mthon por gyur kyang / spyan snga grags 'byung bas gdan drangs nas/ yar klungs/ gdan sa thel/ gung thang rnams su dus 'khor sgra snyan gyi chos
char phab/ mkhas pa kun tshim par byas/ e'i chab tshan la byon dus thugs mkhyen mang du gsungs/ stag tshang / shangs/ 'u yug nyang stod rnams su dus 'khor gyi dbang rgyud
khrid nang du gsungs/ gsang chab 'thungs pas lkugs pa mang po smra shes/ zhal mthong ba/ gsung thos pa/ gsol ras zos pa tsam gyis nad thon pa dang / byin rlabs zhugs pa
mang du byung / gdul bya mang po smin grol la bkod nas ka lA pa'i 'grel pa slob phan sogs 'gyur du ma mdzad/ don brgyad pa lcags pho spre'u'i lo mchu zla'i nyer gcig la
ngo mtshar ba'i rtags dang bcas te gshegs so/ /

de'i slob ma'i mchog lo tsA ba nam mkha' bzang po/ /lo chen grags pa rgyal mtshan shes rab dpal sogs mang du byon pa las/ lo tsA ba nam mkha' bzang po ni sgra tshad dus 'khor
rnams la mkhas par gyur nas/ lo chen gyi phyag phyi dang / gnas gzhan du yang / dus 'khor/ ka tsan/ snyan ngag sdeb sbyor sogs la bshad pa mang du mdzad/ lo chen byang
rtse'i phyag phyi mdzad na ka lA pa'i 'grel pa slob phan yongs su rdzogs par 'gyur ba la sogs pa'i phyag rjes kyang shin tu che/ /lo chen byang chub rtse mo dang / lo chen
nam mkha' bzang po gnyis char gyi slob ma ni/ bo dong pa shes rab dpal ste/ 'di nyid kyis ra ma tsandra'i 'grel pa rdzogs par bsgyur cing rig gnas bshad pa'i slob ma po
dong pa rdo rje rgyal mtshan gyis ka lA pa'i uN sogs kyi 'grel par durga senghas mdzad pa dang / byings kyi mdo si sog kyi mtha' dpyad bram ze'i slob dpon sarba dha ras
mdzad pa sogs 'gyur mang po mdzad do/ /lo chen grags pa rgyal mtshan ni lo chen byang chub rtse mo'i rus dbon yin zhing / nyid la ji ltar mnga' ba'i chos thams cad thugs
su chud cing / e dang gyam gyi gdan sar bzhugs te mdo rgyud rig gnas kyi bshad pa rgya cher stsal bas/ slob ma mkhas par gyur pa grangs las 'das pa zhig thon/ sras kyi mchog
ni bo dong paN chen phyogs rgyal rnam rgyal te 'dis mkhyen pa la ni mtha' med cing / rtsod pa'i sgo nas kyang g.yag mi chos kyi bla ma/ rong ston shes bya kun rig /rigs
pa smra ba bsod nams skyabs/ mkhas grub dge legs dpal la sogs pa'i spobs pa bcoms/ rtsom pa'i sgo nas de nyid 'dus chen

zhes bya ba ste/ bzhugs tshul yang 'jug pa'i sgo bzhi/ phyi nang gi gnas lnga/ bshad sgrub rin po che'i yan lag dang nye ba'i yan lag brgya phrag rim par phye ba brgya drug
cu/ le'u nyi khri chig stong drug brgya/ man ngag bdud khri nyis stong / chos choms brgyad khri bzhi stong / po ti brgya dang bcu yod pa yin no/ /'chad pa'i slob ma thon
tshul yang / bzo rig nas bzung yongs su rdzogs pa'i bar/ /de dang de yi bka' babs nyi shu gsum/ /'jam pa'i rdo rje mi yi zlos gar mkhan/ /rnam dag 'khon gyi gdung brgyud
rnam pa gsum/ rig sngags 'chang ba'i khyu mchog chen po gcig /nyi ma zla ba ltar grags mkhas grub gnyis/ /'jig rten gsum gyi mig gcig lo chen gsum/ /phyogs las rnam par
rgyal ba'i bshes gnyen drug /ces sogs mang du gsungs pa'i nang nas/nyi zla ltar grags pa gnyis ni/ dang po mkhas grub dge legs dpal bzang po ste/ 'dis ni nags shod pa chos
dbang grags pa sogs dge phyogs kyi rig gnas smra ba thams cad kyi rig gnas chu rgyun spel ba'i rgya mtsho mdzad pa yin la/ zla ba lta bu ni/ gsung rab rgya mtsho chu gter
gyi mngal las thon te/ yongs su rdzogs pa'i bstan pa'i nam mkhar 'chad rtsod rtsom gsum gi dkyil 'khor yongs su gang bas/ mkhas par btags pa'i ri bong gis sgeg cing /
tha snyad kyi gtsug lag rgya mtsho'i 'od dkar gyi snang bas blo gsal ku mu ta'i tshogs rgyas par mdzad pa la mkhas pa dpang lo tsA ba ba chen po'i sku'i skye ba snye thang
blo gros brtan pa bzhi par bod pa de yin

te/ 'dis kyang dbus su rig gnas kyi bstan pa cher dar bar mdzad do/ /lo tsA ba thams cad gsum ni e'i lo tsA ba chen po bsod nams bzang po/ lo tsA ba rdo rje rgyal mtshan/ lo
tsA ba thugs rje dpal lo/ /yang tsho tsA ba nam mkha' bzang po dang / lo tsA ba shes rab dpal gnyis kyi thugs kyi sras dam pa ni/ shab smad lo tsA ba thugs rje dpal te/
'di ni rig gnas la shin tu mkhas pa tsandra pa'i 'grel pa dharma dA sa rdzogs par bsgyur/ ka tsan gnyis la 'grel pa shin tu rgyas shing mtha' yod pa bzhugs tshogs chen po
re mdzad cing / tha snyad rig gnas kyi bshad rgyun rgyas par spel ba las/ slob ma'i mchog gtsang du chos 'khor sgang pa shes rab rin chen/ zha lu pa gzhung brgya smra ba
bkra shis rgya mtsho/ gnas brtan legs pa rgyal po/ snar thang lo tsA ba sangga shrI/ bo dong shes rab bzang po/ chos 'khor lo tsA ba manydzu shrI/ nyid kyi zhabs pad yun
ring du bsten pa grags pa'i mtshan can/ dbus su rong ston thams cad mkhyen pa/ rje byams pa gling pa la sogs pa'i mkhas pa dpag tu med pa bskrun zhing / tha snyad ri pa'i
tshul 'di shin tu rgyas par mdzad do/ /de yang snar thang lo tsA ba sangga shrI ni ka tsan la sogs pa'i sgra mdo nyi shu tsam gyi sa ris la thogs pa mi mnga'/ ka lA pa
la TIkka yongs su rdzogs pa legs pa phul du phyin pa yang mdzad/ snyan ngag me long gi TIkka bklags pas don thams cad 'grub pa don rgyan gyi dper brjod mi 'dra ba gnyis/
sgra rgyan gyi dper brjod shin tu legs pa/ sngags kyi klog thabs sogs yig cha'i rigs phul du phyin pa mang du mdzad cing bshad pa'i srol

bzung bas tha snyad rig gnas mkhas pa'i slob ma mang du byung zhing / slob ma'i mchog ni 'gos lo tsA ba gzhon nu dpal te/ 'dis ni dbus su rig gnas kyi srol rgya cher btod cing
/ slob ma'i mchog khrus khang lo tsA ba bsod nams rgya mtsho ste dpon slob 'di gnyis nas dus 'khor dang rig gnas kyi bshad rgyun 'phel ba ni kar 'brug?'drug gnyis sogs
mtha' yas pa zhig yod pas bka' drin shin tu che ba yin no/ /slob ma'i mchog chos 'khor sgang pa lo chen shes rab rin chen ni/ yab don grub rgyal po dang / yum lha mo skyabs
zhes bya ba'i sras su shing mo bya'i hor zla bzhi pa'i tshes gsum la 'khrungs/ mtshan dkon mchog skyabs su btags/dgung lo bdun la yi ge thams cad mthar phyin/ slob dpon
gzhan du byon pas yig?mig phrug pa rgan gzhon bco lnga skor gyi slob dpon mdzad/ dgung lo nyi shu'i bar du yab yum gyi dgongs pa bskang phyir rab tu byung rgyu ma byung
yang / de'i lo thabs mkhas pos seng ge rgyal mtshan dpal bzang po'i drung du rab tu byung / ka ri ka lnga bcu pa sogs mdo phyogs la sbyangs pa mdzad de bshad pa yang brtsams/
thams cad ngo mtshar bar gyur/ gzhan yang chos 'khor ba yab sras kyi drung du mdo phyogs kyi chos thams cad legs par sbyangs shing / sngags kyi dkyil chog du ma dang
/ tshig rtsa la sbyangs pas mkhas pa chen po rnams la yang dgag sgrub du ma mkhyen pa byung /de nas dngus 'bras spungs sa 'jam dbyangs bkra shis dpal ldan la mdo phyogs
mang du gsan cing gra skor gzhung shin tu mang ba mdzad cing / gra

skor gyi tshe yang chos 'brel zhu mkhan mang du byung /yar res rje byang sems pa'i drung du lam 'bras dus 'khor sogs gsang sngags kyi chos tshul mang du gsan/ dbyar shab dpal
sding du sems dpa' chen po skad gnyis smra ba thugs rje dpal bzang po'i drung du phebs/ chos 'khor ba dang thugs 'brel che zhing / khyad par mtshan lam du dge slong chos
gos ngur smrig dang ldan pa khyad par can zhig dang mjal ba rmis gsungs nas shin tu dgyes par mdzad/ snga dro ka lA pa dang phyi dro tsandra pa'i bstan bcos tshugs/ rig
gnas 'di la snga ma'i bag chags ma gtogs sku tshe 'dir thugs rtog ma chug cing / yig cha dkon pa dang / rnam rgyal 'joms/ dus 'khor sogs sngags dus ma'i skad dod sbyor
ba dang / yig rigs du ma mkhyen yang gar yang ma phyin pa lta bur song / yig cha thams cad thun bar la bris/ shog las mtshan mo byas/ tsha dro'i bar la gzhung bzung / srod
tho rangs skyong ran mdzad pas shin tu bsnyel ba byung yang rags rim thugs su chud/ slar lo chen chos 'khor du spyan drangs/ tha snyad rig gnas lnga char yongs su rdzogs
par gsan cing mkhyen/ slob sbyong gsan rgya dpe mang po'i gnang sbyin dang bcas te rig gnas kyi bstan pa gtad/ de nas bo dong paN chen dang mjal/ gsung chos mang du gsan
cing bsngags pa rgya cher mdzad/ de nas chos 'khor gyi gdan sar phebs/ 'khor lo gsum gyi mdzad pas yun ring du bstan pa bskyang zhing / nang du ting nge 'dzin zab mo la
brtson par mdzad/ mdo sngags kyi bstan bcos mang du mdzad cing rig gnas la yang / ka lA pa'i spyi don 'grel pa/ rig gnas

kun shes kyi rtsa 'grel la sogs pa mang du mdzad cing / sdeb sbyor rin chen 'byung gnas sogs 'gyur yang mang du mdzad/ bshad rgyun 'dzin pa'i slob ma yang / 'ug tshang rin
po che/ slob dpon 'dul 'dzin sngon mo/ rta nag rab 'byams pa shes rab chos 'byor/ slob dpon dka' bcu pa skyes mchog /mgon bzang pa rin chen rgyal mtshan bzang po/ kun dga'
rgyal mtshan/ bsam 'grub 'od zer ba sku mched/ rta nag pa nor bzang rgya mtsho/ byams chen pa sangs rgyas 'phel/ se ra ba blo gros seng ge/ zha lu ba blo gros seng ge/
dgas po blo gros mtha' yas/ sgra dus la sbyangs pa kun dga' 'od zer sogs mang du byung zhing / khyad par slob ma'i mchog ni zha lu lo chen yin no/ /gsum pa/ mthar bka' drin
che ba zha lu lo chen ji ltar byon pa'i tshul ni/ mkhas pa'i 'byung gnas zha lu gser khang zhes bya ba'i grong khyer du yab lung rtogs kyi yon tan dang ldan pa 'gos kyi
rigs sku zhang pa bsam 'grub dpal bzang po dang / yum bud med kyi yon tan thams cad dang ldan pa rin chen chos 'dzom zhes bya ba'i sras su lcags pho byi ba'i lo la sku
bltams/ mtshan chos skyong 'bum zhes bya bar gsol/ /gzhon nu'i tshe yang sngon gyi bag chags kyi dbang gis/ dad brtson shes rab snying rje la sogs pa phun sum tshogs shing
/ sku rtsed kyi tshe yang chos 'chad pa dang / sgra bsgyur ba dang / yi ge 'dri ba la sogs pas dus 'da' zhing skabs 'gar ting nge 'dzin bzang po la snyoms par 'jug la yang
byung /

dge ba'i bshes gnyen bkra shis rin chen pa la bod kyi klog yig bslabs pas sngar gyi bag chaT chung ba la brten cung zad dka' ba tsam byung /de nas dgung lo nyer gnyis kyi bar
du khyim pa'i tshul bzung yang / thos pa mang du mdzad/nyer gnyis pa la mkhan po 'jam dbyangs dkon mchog bzang po/ slob dpon kun dga' dpal bzang gi drung du dge tshul
gyi sdom pa bzhes/ nyer drug pa'i tshe/ mkhan po don grub grags pa dpal bzang / las kyi slob dpon bsod nams grags pa/ gsang ston bsod nams blo gros la sogs pa dad pa'i dge
'dun gyi dbus su bsnyen par rdzogs/ nyes ltung gi dri ma thams cad dang bral ba'i gnas brtan chen por bzhugs pa yin no/ /de ltar gzhi tshul khrims rnam par dag pa la gnas
nas thos bsam gyis sgro 'dogs bcad tshul yang / sku zhang dge slong mkhan chen chos grub/ brag dmar rab 'byams pa bla ma don rin pa/ dka' bzhi thugs rje dpal ba/ bshes
gnyen bzang po ba/ dge 'dun drug pa/ snye mo sku zhang pa/ ting 'dzin 'od zer ba/ bsod nams grags pa/ gong ma kun dga' legs/ rdo rje gdan pa kun dga' dbang phyug /go rams
bsod nams seng ge/ bdag chen blo gros rgyal mtshan/ chos rin dpa' ba/ chos grags rgya mtsho/ sku zhang mkhyen rab mchog grung / rab 'byams bde bzang pa/ kun bzang rtse
pa/ zhwa dmar cod pan 'dzin pa bzhi dka' thub pa stag lung nas bla ma rnam pa gsum/ kun mkhyen don yod dpal ba/

slob dpon ngag dbang grags pa/ dkon mchog tshul khrims/ snar thang ras chen la sogs pa'i yongs su 'dzin pa bcu phrag lnga bsten nas bod du 'gyur ba'i bka' dang bstan bcos thams
cad dang / mdo phyogs kyi bshad lung mtha' yas pa/ sngags phyogs kyi dbang / byin rlabs/ rjes gnang / rgyud bshad/ snying po phyung ba'i don khrid la sogs pa mtha' dag
thugs su chud cing / bsam pa'i sgro 'dogs rgya cher bcad pa yin la/ lhag par rig gnas kyi bshad rgyun nyams pa thams cad gso ba'i phyir du sgra rig pa chen po gnas brtan
legs pa rgyal po/ dpal sdings sgra pa/ lo chen grags pa rgya mtsho/ rgya ston lcags ri ba thar pa bzang po/ stag tshang lo tsA ba chen po shes rab rin chen/ chag lo bzhi
pa rte'u ra pa rin chen chos kyi rgyal po/ dwags?dgas po paN chen sogs mkhas pa mang du bsten nas tha na yig rigs mi 'dra ba sna tshogs pa nas bzung ste/ sgra dang / snyan
ngag dang / sdeb sbyor dang / mngon brjod dang / zlos gar te tha snyad sde lnga po 'di dag la 'phags yul nas 'gyur zin pa'i gzhung chen po 'grel pa dang bcas pa mtha'
dag dang / ma 'gyur ba mang po rgya dpe'i steng du gtan la phab/ mdor na thos bsam gyi sgro 'dogs legs par bcad de/ ji snyed pa'i gnas thams cad ma 'dres par so sor 'chad
pa'i nus pa thob/ rig pa'i gnas kyi bstan pa rin po che'i bdag po gcig pu par gyur pa yin no/ /lhag par stag tshang lo chen gyi drung du ka lA pa'i spyi TIkra/ nyer mkho'i
mdo so so 'grel pa dang bcas pa/ rig gnas phyi ma bzhi'i zab bshad/ nyid kyis mdzad pa'i bstan bcos mtha' dag gi bshad lung yongs su rdzogs par

zhus/ thugs dges pa chen pos rjes su bzung zhing rig gnas kyi bstan pa gtad/ bshad rgyun dpag tu med par 'phel bar lung bstan pa yin la/ sems pa dpa' chen po thugs rje dpal
gyi thugs sras mchog tu gyur pa/ lo tsA ba grags pa rgya mtshos tsandra pa'i mdo/ 'grel pa dharma dA sa/ nyer mkho'i mdo so so 'grel pa dang bcas zhib tu nan chags chen
pos stsal zhing gsan pa yin no/ /de ltar rig gnas la mkhyen pa dpag par dka' bas/ dus 'khor 'grel chen/ dpag bsam 'khri shing la sogs pa'i bstan bcos brgya phrag tsam gyi
rgya dpe dang bod dpe legs par sbyar te/ gzigs rtog mdzad pa dang gzhan la 'doms par yang mdzad/mngon brjod kyi bstan bcos sna tshogs gsal ba/ 'grel pa 'dod 'jo/ mu tig
phreng ba/ mtshan brjod 'grel pa dbu ma la dga' pas mdzad pa la sogs pa'i gzhi 'gyur shin tu mang ba dang / byams chos lnga/ rgyud gsum/ me long / sdeb sbyor sogs gzhung
shin tu mang po la 'gyur 'chos hor khongs gsab pa sogs kyi sgo nas ma 'gyur ba dang / log par bsgyur ba dang / 'gyur chad pa sogs mtha' dag gi dri ma bkrus nas/ bstan pa
rin po che gsal ba las kyang ches shin tu gsal bar mdzad pa yin no/ /'gyur mdzad pa'i tshe ches shin tu myur ba yin te/ rje btsun nyid kyi rgya dpe rnams bod skad du bsgyur/
yi ge gcig kyang chad lhag med par gsung ba slob ma rnams kyis bod dpe bzung nas mnan pa na/ bod klog bzang ba kun gyis kyang non dka' bar gyur ba ni mngon sum du gsol
lo/

de ltar 'gyur mdzad pa'i tshul thams cad mkhyen pa zha lu lo chen gyi zhal snga nas kyi gsung dngos las 'di skad ces gsungs te/ bdag la yon tan skye ba dran pa sogs ma mchis/
rmi lam du sngar paNDi ta su rendra bo dhir gyur ces pa tsam rmi ba dran/ bla ma rnams kyi byin rlabs kyis tshul khrims rin po che dang ma bral tsam dang / byang sems
smon 'jug blo sbyong rim pas dran pa dang dad gus ma bral tsam mchis/ lam rim gnyis yi dam lha dran pa dang / lam zab la dmigs rnam ma brjed ma dor tsam dang / lam gyi cha
shas kyi nges shes 'dren pa lags/ skad gnyis smra ba'i lo tsAr gtogs tsam 'di snga ma'i bag chags dang / tshe 'dir mkhas pa bsten pas/ ka lA pa dang tsandra pa'i gzhung
rdzogs pa'i sa ris slob sbyong dang / rgya dpe klog shes pas 'phags pa brgyad stong pa nyi khri dang 'bum gyi glegs bam dam dum/ sher phyin bdun brgya dang / yi ge nyung
ngu / sher snying / rdo rje gcod pa'i 'grel pa/ mngon rtogs rgyan 'grel chung dang bcas pa/ byams chos phyi ma bzhi/ rgyud bla 'grel chen/ dkon brtsegs/ byang chub sems
dpa'i sde snod/ blo gros bzang pos zhus pa/ byams pas zhus pa sogs dang / 'dul ba mdo rtsa/ so thar mdo/ sum brgya pa/ me tog phreng rgyud/ las chog tshad ma rnam nges/ rnam
'grel/ gtan tshigs thigs pa/ rgyud gzhan grub pa/ 'grel brtag dbu ma rtsa ba/ 'jug pa/ bzhi brgya pa/ 'grel pa tshig gsal/ stong nyid bdun cu pa/ rig pa drug cu pa/ zhib
mo rnam 'thag chos dbyings bstod pa/ byang chub sems 'grel/ don dam par bstod pa sogs bstod pa bzhi/ bshes springs rnams dang / gzhan yang slob springs/ spyod 'jug

gzhon nu ma bdun gyi rtogs brjod/ rgyud sde las mtshan brjod 'grel pa phan yon dang bcas pa/ dus 'khor gyi dbang mdor bstan/ bsdus rgyud rtsa 'grel/ don dam snye ma/ rta 'dod
mdor bstan/ dus 'khor sgrub thabs mai dri pas mdzad pa/ brtag gnyis/ gur/ sambu Ti/ gur gyi 'grel pa lha'i rigs kyi blo gros/ kye rdo rje'i 'grel pa padma can gyi dka'
'grel/ gsang 'dus rtsa rgyud/ 'grel pa sgron gsal/ bde mchog rtsa rgyud phyag rdor bstod 'grel/ rdo rje snying 'grel/ bde mchog sdom 'byung gi rgyud/ ArYa de wa'i spyod
bsdus sgron me/ rim lnga/ mdor byas/ mdo bsre/ sems kyi sgrib sbyong rnams dang / bslab btus/ ched du brjod pa'i tshoms/ mdo sde las brgya pa/ a bha ya'i phreng ba skor gsum/
dar paN AtsarYa'i kri ya sa munydza/ mngon pa mdzod rtsa ba/ rang 'grel/ de 'grel blo brtan/ sgra ka lA pa/ 'grel pa dur sing / u Na sogs kyi 'grel pa/ byings mdo/ tsandra
pa/ 'grel pa chos 'bangs/ de'i 'grel bshad ratna ma ti/ mngon brjod 'chi med mdzod/ 'grel pa 'dod 'jo/ mngon brjod sna tshogs gsal ba/ sdeb sbyor rin chen 'byung gnas/
sman yan lag brgyad pa ste 'di rnams kyi rgya dpe dang bod dpe sbyar ba'i brda thog tshig don la dpyod pa zhugs pas/ sngon gyi lo tsA ba rnams kyis chos bsgyur tshul/
rjes su dpag pa'i sgo nas rtogs par gyur pa lags/de dag gi skabs su sdig pa dag pa'i rtags khrus byas pa dang / chu'i gseb nas 'o ma 'thung ba da nga/ glegs bam rgya dpe
bod dpe gser gyi ngos la padma rA gas bris pa dang / dar dang gos chen gyi ngos la lha dang yi ge spel te bris pa ma mang ba sogs rmi lam du byung / i/ zhes phyag bris
ngo

ma las byung bas/ yid ches shing dad pas kun nas blangs te yongs su rdzogs par bris pa'o/rtogs pa'i yon tan yang gzhon nu'i dus su lha khang bskor du byon pa na/ mgon po beng
gi skus rigs kyi bu khyod mngon par sangs ma rgyas kyi bar du kho bos bsrung ba dang / skyob pa dang / sba bar bya'o zhes gsung byon pas/ grung khyer gyi nad ngan pa bsrung
ba'i thugs dam mdzad pa na/ gdugs mchog tu mdzes pa nyis rim phub pa'i sgrol ma'i sku dngos su bstan nas/ grong khyer bsrung ba'i tshul mdzad par gzigs pa dang / mnal
lam du dpal ldan birwa pa la kye rdo rje'i dbang bskur gsan pa dang / khams pa brtson 'grus zhes bya ba'i mi ngan zhig gis rje'i phyag rdzas mang du brkus pa zin kyang
slar gnang ba dang / bstan pa dang sems can la phan na dmyal ba'i g.yang sa la yang 'jigs par mi bya zhes gsungs shing / zhal gyis bzhes pa sogs yon tan bsam gyis mi khyab?khyang
/de nas dbus su byon/ stag lung chos rje/ zhwa nag pa/ zhwa dmar ba sogs bla chen gsum la sgra dang snyan ngag gi gsung gi bdud rtsi yang yang stsal/ zhwa nag cod
pan 'dzin pa chos grags rgya mtshos spyan ras gzigs kyi sku shin tu legs pa sogs gnang sbyin dpag tu med pa stsal te/ bod kyi skye bo blo gsal sgra dang snyan ngag dang
sdeb sbyor mngon brjod la sogs pa'i tha snyad rig gnas kun legs par slob pa'i bstan pa'i sgron mer bkas yang yang bskul zhing bsngags pa rgya cher stsal/ nga gsum pa la
rgya ston lcags ri ba'i gdan sar phebs/

nga lnga pa la grwa pa mngon shes can gyi gdan sar phebs/don bzhi pa la bu ston rin po che'i gnad sar phebs te/ spyir mdo sngags gnyis dang / lhag par rig gnas la bshad rgyun
yang yang spel/ gsung rtsom kyang ka tsan gyi spyi don/ 'grel pa rnam pa gnyis/ byings mdo'i bsdus don/ ka lA pa'i sa bcad/ nyer bsgyur gyi 'grel pa rgyas 'bring bsdus
gsum/ snyan ngag me long gi 'grel pa/ sdeb sbyor gyi gnad bsdus pa/ dag yig za ma tog aShTa'i byings sgrub pa sogs sngags kyi byings sgrub mang po/ mtshams sbyor gyi 'grel
pa gnyis sogs bstan bcos kyang mang du mdzad pas gangs ri'i khrod kyi blo gsal gzur gnas thams cad kyi bkur sti'i gnas dam pa dang / lashag par rig gnas kyi bstan pa'i
bdag por 'gyur pa yin no/ /de ltar gsung las skyes pa'i thos pa 'dzin pa yang gangs ri'i khrod kyi mkhas pa dang grub pa thams cad kyi chod pan dam pa 'jam dbyangs pa lo
tsA ba gnyis pa kun dga' bsod nams grags pa rgyal mtshan dpal bzang po/ /rje btsun sprul pa'i lo tsA ba ratna bha dra/ mthu stobs chos rje ngag dbang bsod nams mtshan can/
nyid kyi dbon po lo tsA ba chen po padma dkar po/ skyob lo tsA ba ngag dbang rin chen bkra shis/ ka tsan gyi don khong du chud cing / gangs can gyi brda'i tshul la ma
rmongs pa'i g.ya' bzang pa mkhas btsun dbang po la sogs te/ mkhas pa chen po sa skya lo tsA sogs/ /lo tsA legs par shes pa rnam dgu dang / /gangs can khrod na tha snyad gtsug
lag la/ /legs par bya ba'i mkhas pa du ma yod/ ces gsungs pa ltar lo tsA ba chen po dgu dang / tha snyad rig gnas la mkhas pa dpag tu med pas gangs can

gyi ljongs thams cad khyab ste bstan pa rin po che gsal bar mdzad cing / der ma zad rje btsun lo tsA ba chen po dpon slob 'di nyid kyi bka' drin las/ deng?ding sang gi bar
du bshad rgyun cher rgyas shing / slad nas kyang mi nyams pa bstan pa ji srid gnas kyi bar du dar zhing rgyas pa ni thugs rje dang smon lam gyi mthu las so/ /gzhan yang sngags
kyi bshad rgyud 'dzin pa'i slob ma ni/ mkhas grub o rgyan rdzong pa/ rtses thang 'bum rams pa/ mkhan chos grub song ge/ rje btsun rdo rings pa chen po sogs mang du
yod pa rnams kyis kyang dbang bshad khrid rgyun sogs rgyas par spel ba yin no/gya bdun pa la rang gi dbon lo tsA ba padma dkar po gdan sar bskor/ dgung lo brgyad cu rtsa
brgyad la ngo mtshar ba'i ltas du ma dang bcas te bde bar gshegs/ dbon lo tsA bas phyi rten nang rten gshegs rdzongs dpag tu med pas dgongs pa rdzogs par mdzad cing / gdan
sa yun ring du bskyangs/ nyid kyi gsung rgyun sngags dang rig gnas kyi bstan pa rgyas par spel/ nyid kyi zhal slob rnams kyi mchog rje btsun sa lo tsA ba ni/ lo chen nyid
kyis kyang tshe 'dir lan re zung re tshos tsam gyis gzhung lugs kun shes/ chos kya irje sa paNDi ta dang nges par gnyis su med pa'o/ /zhes gus pa'i thal mo yang yang zum
par mdzad cing / nyid kyi gsung las kyang / 'gos lo dharma pa la'i zhal snga nas/ /dus kyi 'khor lo'i dbang bskur sa lugs dang / /jo zhal lugs kyi sbyor drug la sogs zhus/
ka lnga tsandra rin chen 'byung gnas dang /

sna tshogs gsal ba snyan ngag me long dang / /dpal bsam 'khri shing la sogs tha snyad kyi/ /gtsug lag phal cher zhus shing nan tan byas/ /rang bzhin rkyen dang rnam 'gyur la
sogs pa/ /dus dang don la 'jug tshul cung zad shes/ /saM skr-ita dang bod kyi klog tshul la/ /snga rabs 'chad tshul rab tu mang na yang / /skyon med 'dri dang brjod pa'i
tshul shes pa/ /mkhas pa'i gtsug rgyan 'di nyid bka' drin las/ /gzhan la 'chad dam rang nyid nyams su len/ /ji ltar byed kyang lag nom mi dgos tsam/ /zhes gsungs shing
spyir mdo sngags mtha' dag gi bstan pa gsal bar mdzad cing / lhag par ngor chen dkon mchog lhun grub sogs mkhas pa mang po la rig gnas kyi bshad rgyun rgyas par stsal zhing
/ ding sang gi bar ngu yang ngor phyogs na shin tu dar ba byung ngo / /) rje btsun sprul pa'i lo chen ratna bha dras kyang / spyir mdo sngags kyi bshad pa dang / sgos
rig gnas la ched rtsol du mdzad pas/ byang phyogs 'dir rig gnas kyi bshad rgyun ches cher dar zhing / lhag par slob ma'i mchog grub chen thang stong rgyal po'i gdung 'dzin
cing / rgya gar gyi paNDi ta mi tri pa'i sku skye ba rje btsun sprul pa'i lo tsA ba chen po 'gyur med bde chen ni spyir mdo sngags rig gnas la mkhyen pa che zhing / lhag
par rig gnas la phul du phyin ba'i bshad rgyun spel zhing / byang chos rgyal gyi ti shri mdzad de ding sang gi bar du 'gro don rgya chen por bzhugs bzhin pa 'di ga'o/ /de
la slob ma mtha' yas kyang dge bshes stag tsang lo tsA ba ratna seng ge la bshad pa'i rgyun cher babs so/ /

yang lhang mthong lo chen gyis kar lugs kyi rig gnas kyi rgyun thams cad bzung zhing / khyad par bal po dza gad rA dza'i gsung rgyun sgra rig gi legs bshad mang po rje btsun
'gyur med bde chen la stsal ba'i brgyud pa yang yod do/ /yang lo chen pad dkar brang chen rab 'byams dpal ldan 'jam pa'i rdo rje/ sgang ra lo tsA ba 'od zer rgyal mtshan
nas brgyud pa mang / sgang ra bas ni dpal khang lo tsA ba la yang kar lugs bshad rgyu rdzogs pa nyan no/ yang grub chen gyi dbon ngag dbang kun dga' blo gsal gyis 'brug
lugs kyi rig gnas smra ba mang po la gtugs ba'i bshad rgyun yang stag tshang lo tsA ba la yod do/ /yang sgra snyan ngag dpag bsam 'khri shing gi bshad rgyun zab bsdus tsam
bsdus tsam ni snye thang blo brtan bzhi paN chen shAkya mchog ldan/ dbon shAkya rgyal mtshan/ tshar chen chos kyi rgyal po sogs nas brgyud pa yang yod do/ /thams cad mkhyen
pa klu sgrub rgya mtsho ni slob dpon gang la yang ma brten kyang / sngon gyi bag chags sad pa dang / lhag pa'i lhas byin gyis brlabs pas rig gnas thams cad thugs su
chud cing / spel bar mdzad pa ni brgyud pa'i mchog yin no/ /ces tha snyad rig gnas lnga ji ltar byung ba'i tshul gsal bar byed pa blo gsal mgrin rgyan legs bshad nor bu'i
phreng ba zhes bya ba 'di ni rje btsun rdo rje 'chang blo gsal rgya mtsho'i zhabs pad kyi yan lag mchog tu reg pa'i bka'

drin thob cing / thams cad mkhyen pa mang thos klu sgrub rgya mtsho'i bka' drin las rig ba'i gnas la blo gros cung zad gsal ba la/ rdo rje 'chang bsod nams chos 'phel gyi sku
drin las snyan rgyud zab mo'i chos la dad pa thob pa yang dag 'jog la gcig tu 'dun pa'i blo can ngag rig pa dgra 'dul dbang po la/ yul dbus kyi sman ljongs su skyes pa'i
dge slong lo tsA ba rnam dpyod can dngos grub rgya mtsho zhes bya bas ka lA pa'i sgra rig yongs su rdzogs pa dang / snyan ngag me long / sdeb sbyor rin chen 'byung gnas/
mngon brjod la sogs pa'i tha snyad gzhung lugs rnams legs par nyan te mkhas par byas pa'i rjes su lhag bsam dad pas nye bar bskul ba la brten nas/ nyin byed dbang po smin
legs dga' ma'i khyim du rtse dgas rol pa'i khrums zla dmar po'i phyogs kyi dga' ba gsum pa'i tshes la rang gi bsti gnas lugs gnyis kyi 'dun sa 'dar stod yang rdzogs dkar
po'i ba gam rig gnas mngon par bkra ba'i lding khang du bris pa'o/ /lan gcig zhus dpyad/ mangga laM// //

